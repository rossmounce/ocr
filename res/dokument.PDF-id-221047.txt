č.j. : MSPH 76 INS 4887/2008-A-6
USNESENÍ

Městský soud vPraze rovzhodl samosoudcem JUDr. Margitou Víškovou vinsolvenční věci
dlužníka : Artexa Praha,s.r.o., IC: 27109763, se sídlem Praha 1 - Nové město, Opletalova 921/6,
PSC 110 00,

0 insolvenčním návrhu dlužníka
ta k t o:
l. Insolvenční návrh dlužníka na zahájení insolvenčního řízení s e o d m ítá.

||. Navrhovatel nemá právo na náhradu nákladů řízení.
O d ů v o d n ě n í :

Dne 2.12.2008 podal dlužník zdejšímu soudu návrh na zahájení insolvenčního řízení se
žádostí o zjištění úpadku. Uvedl pouze, že je vúpadku, nebot' má více věřitelů, vůči kterým jeho
peněžité závazky přesáhly dobu více než 30 dnů po době splatnosti a tyto závazky není schopen
splnit. K prokázání tohoto tvrzení odkázal na přílohy návrhu, které předložil - seznam svého majetku a
seznam závazků, seznam zaměstnanců a listiny dokládající úpadek.

Dlužník ve svém návrhu neuvedl žádné konkrétní rozhodující skutečnosti osvědčující tvrzený úpadek.

Dle ust. § 103 odst. 1 až 3 IZ musí insolvenční návrh kromě obecných náležitostí obsahovat
označení insolvenčního navrhovatele a označení dlužníka, kterého se týká, popřípadě označeníjejich
zástupců. Fyzická osoba musí být označena jménem, příjmením a bydlištěm (sídlem) a v případě, že
jde o podnikatele, též identifikačním číslem. Právnická osoba musí být označena obchodní firmou
nebo názvem, sídlem a identifikačním číslem. Je-li navrhovatelem stát, musí insolvenční návrh
obsahovat označení příslušné organizační složky státu, která za stát před insolvenčním soudem
vystupuje. Dle ust. § 103 odst. 2 IZ musí být v návrhu dále uvedeny rozhodující skutečnosti,
které osvědčují úpadek dlužníka nebo jeho hrozící úpadek ( ust. § 3 IZ), označeny důkazy,
kterých se insolvenční navrhovatel dovolává, a musí z něj být patrno, čeho se jím insolvenční
navrhovatel domáhá. Odstavec třetí ukládá navrhovateli povinnost připojit knávrhu předepsané
přílohy a listinné důkazy, kterých se dovolává; listiny a přílohy však nejsou součást insolvenčního
návrhu.

Ustanovení § 3 IZ definuje úpadek v obou jeho formách, a to ve formě insolvence (pro platební
neschopnost dlužníka) a předlužení. Pro úpadek ve formě insolvence zákon vyžaduje naplnění tří
znaků, a to mnohost věřitelů (nejméně dva), jejichž splatné peněžité pohledávky není dlužník
objektivně schopen plnit pro nedostatek svých peněžních prostředků po dobu delší 30 dnů ode dne
jejich splatnosti.

Ustanovení § 104 IZ ukládá insolvenčnímu dlužníkovi povinnost současně kinsolvenčnímu
návrhu přiložit taxativně určené přílohy, a to seznam majetku a závazků dlužníka, seznam jeho
zaměstnanců a listiny dokládající jeho úpadek. Zákon stanoví povinný obsah těchto příloh (odst. 3, 4,
5 uvedeného ustanovení).

Dle ustanovení § 128 odst. 1 věta první IZ soud ve lhůtě nejpozději do 7 dnů po podání
insolvenčního návrhu tento odmítne, je-li nesrozumitelný anebo neurčitý nebo, který neobsahuje
všechny zákonem stanovené náležitosti, nelze-li pro tyto nedostatky pokračovat v řízení, přičemž ust.
§ 43 o.s.ř. se nepoužije.

[pagebreak]
Pokračování -2- MSPH76 INS 4887/2008-A

Vdaném případě insolvenční návrh dlužníka neobsahuje vylíčení konkrétních rozhodujících
skutečností osvědčujících jeho úpadek ve formě insolvence. Nelze považovat za splněné náležitosti
návrhu dle požadavku zákona (§ 103 odst. 2 IZ) dlužníkovo pouhé obecné konstatování o pluralitě
jeho věřitelů a o existenci splatných závazků po době delší 30 dnů s odkazem na přiložené přílohy,
když dlužníkem přiložený seznam závazků nemohl nahradit vylíčení těchto chybějících rozhodných
skutečností, neboť tento seznam, jakož i ostatní přiložené seznamy nejsou opatřeny dle požadavku
zákona § 104 odst. 4 IZ doložkou o jejich správnosti a úplnosti. Vpřípadě perfektního, úplného
insolvenčního návrhu, který obsahuje konkrétní údaje o pluralitě věřitelů a konkrétní údaje o závazcích
dlužníka, které jsou do dobu delší 30 dnů po splatnosti, skutečnost, že předložené seznamy nejsou
opatřeny touto doložkou, je důvodem nikoli pro odmítnutí návrhu, ale pro výzvu soudu k odstranění
této vady ( § 128 odst. 2 IZ), ovšem to není daný případ. Povinné přílohy k insolvenčnímu návrhu
dlužníka nejsou součástí tohoto návrhu, jsou jeho přílohou, jak uvedeno shora, mají dokládat tvrzené
skutečnosti a údaje osvědčující úpadek dlužníka uvedené v insolvenčním návrhu. Z ustanovení § 132
odst. 1 IZ plyne, že pro kladné rozhodnutí o úpadku zcela postačí, jsou-li rozhodné skutečnosti
osvědčeny údaji vinsolvenčním návrhu a údaji uvedenými vjeho přílohách. Proto insolvenční návrh
musí obsahovat konkrétní údaje osvědčující úpadek dlužníka.

Jak plyne shora uvedeného insolvenční návrh dlužníka neobsahuje všechny zákonem
stanovené náležitosti, není perfektním insolvenčním návrhem, přičemž tyto nedostatky brání postupu
v řízení, i když se jedná o vady odstranitelné, nelze ust. § 43 o.s.ř. použít, proto soud v zákonné lhůtě
návrh bez dalšího odmítl dle ustanovení § 128 odst. 1 IZ.

Nic nebrání dlužníkovi podat novýjiž perfektní insolvenční návrh s úplnými přílohami.

O nákladech řízení rozhodl soud dle ust. § 7 odst.1 IZ a § 140 odst.1 o.s.ř.

Poučení : Proti tomuto rozhodnutí je odvolání přípustné ve lhůtě do 15 dnů ode dne doručení jeho
písemného vyhotovení k Vrchnímu soudu v Praze prostřednictvím soudu zdejšího.

V Praze dne 8. prosince 2008

JUDr. Margita Víšková
samosoudce

[pagebreak]
