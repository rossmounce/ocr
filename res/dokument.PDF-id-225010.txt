Č.j. MSPH 89 INS 5027/2008-A-6
U s n e s e n í

Městský soud V Praze, pracoviště Slezská, Praha 2, Slezská 9, rozhodl vyšším soudním
úředníkem Jiřinou Kalenskou V insolvenční věci dlužníka: Artexa Praha, s.r.o., IČ: 27109763,
se sídlem Praha 1, Opletalova 921/6, o zastavení insolvenčního řízení pro překážku
zahájeného řízení

takto

Řízení se zastavuje.
Odůvodnění:

Dlužník se insolvenčním návrhem, který byl zdejšímu soudu doručen 10.12.2008
domáhal, aby soud zjistil jeho úpadek. Ve svém podání dlužník uvedl, že má závazky po lhůtě
splatnosti v celkové výši 35,147.000,- Kč vůči cca 250 věřitelům. Tyto závazky není schopen
splácet již po dobu pěti měsíců a v červenci 2008 zastavil své platby. Na základě těchto
skutečností má dlužník za to, že jsou splněny podmínky úpadku dlužníka, nebot” podle ust. § 3
zákona č. 182/2006 Sb. o úpadku a způsobech jeho řešení, insolvenční zákon (dále jen IZ) má
více věřitelů, má peněžité závazky po dobu delší než 30 dnů po lhůtě splatnosti a tyto závazky
není schopen plnit.

Podle ust. § 7 IZ se pro insolvenční řízení a pro incidenční spory použije přiměřeně
ustanovení občanského soudního řádu (dále jen o.s.ř.). Podle ustanovení § 103 o. s. ř. kdykoli
za řízení soud přihlíží k tomu, zda jsou splněny podmínky, za nichž může rozhodnout ve věci
samé (podmínky řízení). K podmínkám řízení patří též požadavek, aby o téže věci
neprobíhalo u soudu jiné řízení (§83 o. s. ř.). Jde-li otakový nedostatek podmínky řízení,
který nelze odstranit, soud řízení zastaví (§ 104 odst. 1 o. s. ř.).

V projednávané věci soud nahlédnutím do insolvenčního rejstříku zjistil, že dlužník
podal insolvenční návrh již dne 2.12.2008, přičemž v této věci bylo vydáno dne 8.12.2008
pod  MSPH 76 INS 4887/2008-A-6 usnesení o odmítnutí insolvenčního návrhu. Vzhledem
k tomu, že citované usnesení dosud nenabylo právní moci, není věc skončena a nově příchozí
insolvenční návrh není možné projednat, nebot” jeho podáním vznikla překážka zahájeného
řízení (tzv. litispendence), srovnej výše citované ustanovení.

Soud postupoval dle ust. §83, § 103 a§ 104 odst. 1 o. s. ř. a řízení pro překážku
zaháj eného řízení zastavil.

Soud toto cestou poučuje účastníka, že může podat nový insolvenční návrh, a to po
právní moci všech předchozích rozhodnutí včetně tohoto.

P o u č e n í: Proti tomuto usnesení lze ve lhůtě 15 dnů ode dne doručení jeho písemného

vyhotovení podat odvolání k Vrchnímu soudu v Praze prostřednictvím soudu
zdejšího.

V Praze dne 12. prosince 2008

Jiřina Kalenská
vyšší soudní úředník

[pagebreak]
