KSPL 54 INS 2133/2008 - B-4O

I

USNESENI

Krajský soud v Plzni rozhodl samosoudcem JUDr. Milošem Benetkou
v insolvenční věci dlužníka: ARTEX INTERNATIONAL CZ, s.r.o., IČ 61775801,
U porcelánky 1106, 357 35, Chodov, o zproštění insolvenčního správce funkce po
zrušení konkursu,
takto:

Insolvenční soud z p r o š t' u j e insolvenčního správce JUDr. Josefa
Kalamára, Sokolov, K.H. Borovského 379 f u n k c e .

Odůvodněnh

Usnesením ze dne 7.6.2011 insolvenční soud zrušil konkurs na majetek dlužníka
po splnění rozvrhového usnesení. Současně uložil insolvenčnímu správci, aby do
30 dnů ode dne právní moci usnesení písemně oznámil soudu, zda uzavřel účetní
knihy, sestavil účetní závěrku a splnil povinnosti uložené daňovými předpisy.

Dle ust. § 313 odst. 2 zák. č. 182/2006 Sb., o úpadku a způsobech jeho řešení,
insolvenčního zákona (dále jen IZ) je insolvenční správce povinen ke dni zrušení
konkursu uzavřít účetní knihy, sestavit účetní závěrku, splnit povinnosti uložené
daňovými předpisy a předat dlužníkovi potřebné účetní záznamy. Dále je povinen
předat zbývající majetek dlužníkovi a zajistit činnosti evidenční a archivační,
popřípadě další činnosti související se zrušením konkursu. Nevede-li dlužník
účetnictví, týkají se tyto povinnosti přiměřeně jeho daňové povinnosti.

Dle ust. § 313 odst. 3 IZ insolvenční soud po splnění povinností uvedených v
§313 odst. 2 IZ zprostí insolvenčního správce funkce. Současně rozhodne o
výdajích, které insolvenčnímu správci vznikly v souvislosti se zrušením konkursu,
a o způsobu jejich úhrady.

Podáním ze dne 7.06.2011 insolvenční správce sdělil soudu, že ze strany
insolvenčního správce byly učiněny všechny úkony tak, jak jsou uloženy v ustanovení
§ 313 odst. 2 IZ. Výdaje správce neuvedl. Soud proto postupoval v souladu s ust.
§ 313 odst. 3 IZ a zprostil správce funkce. O výdajích soud nerozhodoval, nebot'
správci žádné nevznikly.

P o u č e n í: Proti tomuto usnesení lze podat odvolání ve lhůtě 15 dnů ode
dne jeho doručení k Vrchnímu soudu v Praze prostřednictvím Krajského
soudu v Plzni.

Krajský soud v Plzni
dne 7.7.2011

Za správnost: JUDr. Miloš Benetka, v.r.
Františka Mašková samosoudce

[pagebreak]
