Č.d.: MSPH 89 INS 5393/2011-B-127

USNESENÍ

Městský soud V Praze rozhodl samosoudcem JUDr. Hanou Homolovou V insolvenční věci
dlužníka: BESTSPORT, akciová společnost, IČ: 190 13 825, se sídlem Praha 9,

K Žižkovu 851, o zprávě o reorganizačním plánu

takto:

Aktualizovaná zpráva 0 reorganizačním plánu ze dne 31. srpna 2012 předložena
věřitelem PPF HEALTHCARE N.V., se sídlem World Trade Center, Tower B, Level 9,
Strawinskylaan 933, 1077XX Amsterdam, Nizozemské království, registrační číslo:
34308251,

se schvaluje.

Odůvodnění:

Usnesením č.d. 3 VSPH 512/2012-B-116 ze dne 26.06.2012 změnil Vrchní soud v Praze
usnesení zdejšího soudu č.d. MSPH 89 INS 5393/2011-B-104 ze dne 28.03.2012 a schválil
Zprávu o reorganizačním plánu předloženou předkladatelem PPF HEALTHCARE N.V. se
sídlem World Trade Center, Tower B, Level 9, Strawinskylaan 933, 1077XX Amsterdam,
Nizozemské království, registrační číslo: 34308251 (dále jen „předkladatel“). Podáním ze dne
31.08.2012 předložil předkladatel aktualizovanou zprávu o reorganizačním plánu a
reorganizační plán a navrhl, aby ji soud schválil.

Dle ust. § 343 odst.1 zákona č. 182/2006 Sb., o úpadku a způsobech jeho řešení
(insolvenční zákon, dále jen IZ) předkladatel reorganizačního plánu zpracuje zprávu o
reorganizačním plánu, která musí obsahovat dostatečné informace o návrhu reorganizačního
plánu. Součástí této zprávy je reorganizační plán nebo jeho shrnutí a zhodnocení jeho dopadu
na věřitele. Dostatečnými informacemi podle odstavce 1 se rozumí informace, které musí
věřitel určité skupiny znát k tomu, aby se mohl rozhodnout, zda přijme reorganizační plán,
zejména informace o tom, jaké plnění, v jaké hodnotě se jednotlivým skupinám věřitelů
nabízí. Takovými informacemi však nejsou informace, které předkladatel může získat jen s
nepoměrnými obtížemi, nebo informace o reorganizačním plánu jiné osoby než předkladatele
(odst.2). Zpráva o reorganizačním plánu se předkládá věřitelům v dostatečném předstihu před
schůzí věřitelů, která má rozhodnout o jeho přijetí, nejpozději 15 dnů před termínem jejího
konání. Tuto zprávu lze zveřejnit až poté, co ji schválil insolvenční soud (odst. 3). Dle ust. §
350 odst. 3 Předkladatel reorganizačního plánu může až do rozhodnutí o schválení
reorganizačního plánu reorganizační plán doplnit nebo změnit, v takovém případě hlasují
věřitelé o reorganizačním plánu v podobě po jeho doplnění nebo změně. Schůze věřitelů,

[pagebreak]
Pokračování - 2 - MSPH 89 INS 5393/2011

která má o reorganizačním plánu rozhodnout, se může konat nejdříve 15 dnů poté, co bylo
věřitelům předloženo znění navrhovaných doplnění nebo změn reorganizačního plánu.

V daném případě soud Zprávu posoudil co do jejích formálních náležitostí a neshledal
žádné nedostatky bránící jejímu schválení. Zpráva vyhovuje požadavkům stanoveným
v příloze k vyhlášce č. 311/2007 Sb. o jednacím řádu pro insolvenční řízení.

P o u č e n í: Proti tomuto usnesení n e n í odvolání přípustné.

V Praze dne 3. září 2012
JUDr. Hana Homolová, v.r.
samosoudce

Za správnost vyhotovení:
Kantová

[pagebreak]
