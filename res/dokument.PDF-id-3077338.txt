Č.d.: MSPH 89 INS 5393/2011-B-87

USNESENÍ

Městský soud V Praze rozhodl samosoudcem JUDr. Hanou Homolovou V insolvenční věci
dlužníka: BESTSPORT, akciová společnost, IČ: 190 13 825, se sídlem Praha 9, K Žižkovu

851, o návrhu věřitele na prodloužení lhůty k předložení reorganizačního plánu

takto:

Lhůta pro předložení reorganizačního plánu dlužníka: BESTSPORT, akciová
společnost, IČ: 190 13 825, se sídlem Praha 9, K Žižkovu 851, se prodlužuje o 120 dnů.

Odůvodnění

Usnesením č.d. MSPH 89 INS 5393/2011-A-24 ze dne 3.5.2011 zjistil soud úpadek dlužníka.
Schůze věřitelů, která se konala dne 30. června 2011 přijala v souladu s § 150 IZ usnesení, podle
kterého má být úpadek dlužníka řešen reorganizací. V souladu s ust. § 152 odst. 1 IZ soud rozhodl
usnesením č.d. MSPH 89 INS 5393/2011-B-51 ze dne 30. června 2011 o povolení reorganizace.
Zpracováním reorganizačního plánu byl pověřen věřitel č. 58 - PPF Healthcare N.V. se sídlem
World Trade Center, Tower B, Level 9, Strawinskylaan 933, 1077XX Amsterdam, Nizozemské
království.

Podáním ze dne 13. října 2011 (soudu došlé 17.10.2011) požádal věřitel č. 58 PPF Healthcare
N.V., World Trade Center, Tower B, Level 9, Strawinskylaan 933, 1077 XX Amsterdam,
Nizozemnské království o prodloužení lhůty k předložení reorganizačního plánu o 120 dnů. Věřitel
požadavek na prodloužení lhůty pro předložení reorganizačního plánu odůvodnil a vysvětlil na č.d.
B-84.

Dle ust. § 339 odst. 1 IZ může soud na návrh dlužníka lhůtu pro předložení reorganizačního
plánu přiměřeně prodloužit, nejdéle však o 120 dnů. Zpracovávají-li reorganizační plán další
osoby, ustanovení o lhůtách k předložení reorganizačního plánu a možnosti jejich prodloužení platí
pro tyto osoby přiměřeně (§ 339 odst.6 IZ)

Protože soud dospěl k závěru, že žádost věřitele je vzhledem k okolnostem řízení důvodná,
rozhodl o prodloužení lhůty k předložení reorganizačního plánu tak, jak uvedeno shora ve výroku
tohoto usnesení.

P o u č e n í : Proti tomuto usnesení n e n í odvolání přípustné (§ 339 odst. 5 IZ).

V Praze dne 21. října 2011

J UDr. Hana Homolová, v.r.
samosoudce
Za správnost vyhotovení:
Kantová

[pagebreak]
