Č.d.: MSPH 89 INS 5393/20ll-B-100

USNESENÍ

Městský soud V Praze rozhodl samosoudcem JUDr. Hanou Homolovou Vinsolvenční Věci
dlužníka: BESTSPORT, akciová společnost, IČ: 190 13 825, se sídlem Praha 9, KŽižkovu

851, o záloze na odměnu odvolaného insolvenčního správce

takto:

Soud schvaluje zálohu na odměnu odvolaného insolvenčního správce JUDr. Daniely
Urbanové, advokátky se sídlem Praha 1, Opletalova S, PSČ 110 00 ve výši 830.000,- Kč plus
DPH ve výši 20 %, která bude uhrazena z majetkové podstaty dlužníka.

Odůvodnění

Usnesením č.d. MSPH 89 INS 5393/2011-A-24 ze dne 3.5.2011 zjistil soud úpadek dlužníka a
insolvenčním správcem ustanovil JUDr. Danielu Urbanovou, advokátku, se sídlem Praha 1,
Opletalova 5, PSČ 110 00 (dále jen „odvolaná IS“). Schůze věřitelů, která se konala dne 28. června
2011 přijala V souladu s § 150 IZ usnesení, podle kterého má být úpadek dlužníka řešen
reorganizací. Zároveň věřitelé rozhodli o odvolání dosavadní insolvenční správkyně z funkce a
ustanovení nového insolvenčního správce JUDr. Josefa Cupky, advokáta se sídlem Trojanova 18,
Praha 2 (dále jen „stávající IS“). Soud toto usnesení schůze potvrdil. V souladu s ust. § 152 odst. 1
IZ soud rozhodl usnesením č.d. MSPH 89 INS 5393/2011-B-51 ze dne 30. června 2011 o povolení
reorganizace. Reorganizační plán byl předložen, jednání o reorganizačním plánu se dosud
nekonalo.

Podáním ze dne 27.2.2012 požádala odvolaná IS o zálohu na odměnu s tím, že její nároky na
odměnu a náhradu hotových výdajů nebyly V řízení dosud ani částečně uspokojeny.

Podle ust. § 38 odst. 1 IZ má insolvenční správce právo na odměnu a náhradu hotových Výdajů.
V případě konkursu se Výše odměny určí z Výtěžku zpeněžení určeného k rozdělení mezi Věřitele.
Je-li insolvenční správce plátcem daně z přidané hodnoty, náleží mu k odměně a k náhradě
hotových Výdajů částka odpovídající této dani, kterou je insolvenční správce povinen z odměny a z
náhrady hotových Výdajů odvést podle zvláštního právního předpisu. Odměna a náhrada hotových
Výdajů insolvenčního správce se uspokojují z majetkové podstaty, a pokud k tomu nestačí, ze
zálohy na náklady insolvenčního řízení, není-li jejich uspokojení z těchto zdrojů možné, hradí je
stát. Vyúčtování odměny a hotových Výdajů provede insolvenční správce V konečné zprávě, a
není-li jí, Ve zprávě o své činnosti. Insolvenční soud může podle okolností případu po projednání s
Věřitelským Výborem odměnu insolvenčního správce přiměřeně zvýšit nebo snížit. Insolvenční
soud může V průběhu insolvenčního řízení rozhodnout o vyplacení zálohy odměny insolvenčnímu
správci, a to i opětovně. Způsob určení odměny a některých hotových Výdajů insolvenčního

[pagebreak]
pokračování 2 MSPH 89 INS 5393/2011

správce, jejich nejvyšší přípustnou výši a podmínky a rozsah hrazení odměny a hotových výdajů
státem stanoví prováděcí právní předpis (odst. 5).

Podle ust.§ 168 odst. 2 písm. a) IZ ve spojení s odstavcem 3 téhož ustanovení se hotové výdaje
a odměna insolvenčního správce uspokojují jako pohledávky za majetkovou podstatou kdykoli po
rozhodnutí o úpadku.

Podle ust. § 2 písm. b) vyhl. č. 313/2007 Sb., o odměně insolvenčního správce, o náhradách
jeho hotových výdajů, o odměně členů a náhradníků věřitelského výboru a o náhradách jejich
nutných výdajů, pokud je způsobem řešení dlužníkova úpadku reorganizace, náleží insolvenčnímu
správci za každý započatý měsíc po rozhodnutí o povolení reorganizace odměna, která je
stanovena z dvanáctinásobku průměmého měsíčního obratu za poslední účetní období
předcházející insolvenčnímu návrhu takto: při obratu do 250 mil. Kč činí 83.000,- Kč, od 250 mil.
do 500 mil. Kč činí 166.000,- Kč, od 500 mil. do 750 mil. Kč činí 249.000,- Kč, od 750 mil. do l
mld. Kč činí 332.000,- Kč a nad 1 mld. Kč činí 415.000,- Kč.

Dle ust. § 5 citované vyhlášky nelze-li odměnu určit postupem podle § 1 až 4, rozhodne o výši
odměny insolvenční soud s přihlédnutím zejména k délce doby, rozsahu a náročnosti vykonávané
činnosti insolvenčního správce.

Ohledně odměny insolvenčního správce za období od rozhodnutí o úpadku, kdy správce činí
úkony směřující ke zjištění majetkových poměrů dlužníka a zabývá se přihláškami pohledávek
věřitelů, do rozhodnutí o povolení reorganizace, kdy jsou nároky na odměnu správce kryty
zálohově paušální částkou odměny odvozenou od měsíčního obratu dlužníka za poslední účetní
období předcházející insolvenčnímu návrhu výslovná úprava chybí. Je přitom zřejmé, že i v období
do rozhodnutí o způsobu řešení úpadku vznikají insolvenčnímu správci náklady a je vykonávána
podstatná část činnosti správce, která svým rozsahem není v poměru k činnosti správce po
rozhodnutí o způsobu řešení úpadku nikterak zanedbatelná co do své náročnosti a proto za ni
správci po právu náleží odměna. Soud při jejím určení vyšel analogicky ze závěrů Vrchního soudu
vPraze, sp.zn. KSHK 45 INS 3216/2010 3 VSPH 1239/2010-B-27 ze dne 19.5.2011, dle kterého
insolvenční správce má právo na odměnu a na náhradu svých hotových výdajů účelně
vynaložených v souvislosti s řádným výkonem funkce též za období od rozhodnutí o úpadku do
rozhodnutí o schválení oddlužení plněním splátkového kalendáře, a tyto správcovy nároky nejsou
kryty paušálními částkami stanovenými v § 3 písm. b) a § 7 odst. 4 vyhlášky č. 313/2007 Sb. O
odměně insolvenčního správce za jeho činnost, jež nepředstavuje realizaci splátkového kalendáře,
tj. za jeho činnost vykonanou v období předcházejícím schválení oddlužení splátkovým
kalendářem (popř. i za následnou takovou činnost, typicky při pozdějším přezkumu pohledávek
uskutečněném při dalším přezkumném jednání), soud rozhoduje dle § 5 vyhlášky, tj. určuje tuto
odměnu s přihlédnutím zejména k délce doby, rozsahu a náročnosti správcem vykonané činnosti.
Přestože citované usnesení řeší otázku odměny IS při oddlužení, je vzhledem k principu
paušálního určení měsíční výše odměny plně použitelné i pro určení odměny IS v reorganizaci za
období od zjištění úpadku do povolení reorganizace.

Pokud jde o rozsah, délku doby a náročnost činnosti, kterou odvolaná IS v řízení vykonala,
dospěl soud k následujícím závěrům: Odvolaná IS aktivně působila ve funkci od 3.5.2011 do 28.6.
2011, tj. v průběhu dvou kalendářních měsíců. Správkyně zejména převzala věc, seznámila se
s hospodářskou situací dlužníka, přezkoumala všechny přihlášené pohledávky a sestavila seznam
přihlášených pohledávek, navrhla ustanovení prozatímního věřitelského výboru, řešila právně
složitou situaci související sprovázaností dlužníka se společností Sazka a.s., která je rovněž
vinsolvenčním řízení, podílela se na zachování provozu dlužníkova podniku, sestavila soupis

[pagebreak]
pokračování 3 MSPH 89 INS 5393/2011

majetkové podstaty, podávala zprávy o hospodářské situaci dlužníka, po svém odvolání předala
svoji funkci řádně nově ustanovenému insolvenčnímu správci. Po celou dobu postupovala
svědomitě a s odbornou péčí. Soud má za to že činnost odvolané IS nevykazovala nikterak nižší
náročnost či odbornost, než činnost vykonávaná stávajícím IS a není důvodu, aby odměna
odvolané IS byla nižší, než odměna určená (a zálohově uspokojovaná) v souladu s ust. § 2 písm.
b) vyhl. č. 313/2007 Sb. stávajícímu IS a to v částce odpovídající dvěma započatým měsícům, ve
kterých byla odvolaná IS činná. Přiznaná částka tak činí za každý započatý měsíc činnosti
415.000,- Kč (vzhledem k tomu, že obrat dlužníka před zahájením insolvenčního řízení překročil
l.miliardu Kč), zvýšeno o DPH ve výši 20%, celkem tedy 996.000,- Kč. Částka byla v této fázi
řízení určena jako záloha s tím, že ke konečnému zúčtování vyplacených záloh dojde až
vsouvislosti se skončením insolvenčního řízení buď vrámci konečné zprávy nebo zprávy o
činnosti IS. Pokud jde o hotové výdaj e, nárok na jejich úhradu nebyl dosud uplatněn.

Protože soud dospěl k závěru, že žádost odvolané IS je důvodná a neshledal důvody, pro které
by čerpání zálohy na odměnu neměl povolit, rozhodl jak ve výroku uvedeno s tím, že záloha na

odměnu bude vyplacena z majetkové podstaty dlužníka.

P 0 u č e n í : Proti tomuto usnesení n e n í odvolání přípustné (§ 339 odst. 5 IZ).

V Praze dne l. března 2012

JUDr. Hana Homolová, v.r.
samosoudce

Za správnost vyhotovení:
Kantová

[pagebreak]
