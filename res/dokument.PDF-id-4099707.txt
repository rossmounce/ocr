Č.d.: MSPH 89 INS 5393/2011-B-104

USNESENÍ

Městský soud V Praze rozhodl samosoudcem JUDr. Hanou Homolovou V insolvenční věci
dlužníka: BESTSPORT, akciová společnost, IČ: 190 13 825, se sídlem Praha 9,

K Žižkovu 851, o zprávě o reorganizačním plánu

takto:

Zpráva 0 reorganizačním plánu ze dne 17. února 2012 a reorganizační plán, který je
její součástí, předložené věřitelem PPF HEALTHCARE N.V., se sídlem World Trade
Center, Tower B, Level 9, Strawinskylaan 933, 1077XX Amsterdam, Nizozemské
království, registrační číslo: 34308251,

se neschvalují.

Odůvodnění

Usnesením č.d. MSPH 89 INS 5393/2011-A-24 ze dne 03.05.2011 soud zjistil úpadek
dlužníka. Schůze věřitelů konaná dne 28.06.2011 schválila návrh věřitelů na povolení
reorganizace a přijala usnesení, kterým vyloučila přednostní právo dlužníka na sestavení
reorganizačního plánu. Usnesením č.d. MSPH 89 INS 5393/2011-B-51 ze dne 30.06.2011
povolil soud reorganizaci dlužníka a uložil věřiteli č. 58 - PPF Healthcare N.V. se sídlem
World Trade Center, Tower B, Level 9, Strawinskylaan 933, 1077XX Amsterdam,
Nizozemské království (dále jen „předkladatel“), aby ve lhůtě 120 dnů ode dne rozhodnutí o
povolení reorganizace předložil soudu reorganizační plán, nebo aby bez zbytečného odkladu
sdělil, že jej předložit nehodlá.

Podáním ze dne 17.2.2012 předložil předkladatel zprávu o reorganizačním plánu (dále jen
„Zpráva“) a reorganizační plán (dále jen „Plán“), který je její součástí. Soud vyzval
předkladatele svým rozhodnutím č.d.: MSPH 89 INS 5393/2011-B-102 ze dne 12.03.2012,
aby své podání opravil a doplnil o údaje o tom, jakým způsobem budou zajištěna práva
věřitelů s pohledávkami, ohledně kterých nebude ke dni skončení reorganizace pravomocně
skončen incidenční spor a věřitelů s pohledávkami vázanými na odkládací podmínku, ohledně
kterých ke dni skončení reorganizace nebude podmínka splněna, údaje o tom, jak budou
zajištěna práva věřitelů zapodstatových a jim naroveň postavených pohledávek, které nebudou
splatné ke dni účinnosti plánu (tj. zejména náklady spojené s realizací reorganizace, odměna a
hotové výdaje IS do doby skončení reorganizace, odměna znalce, provozní náklady spojené
svedením účetnictví, audity, archivací, plněním daňových povinností, apod.), zejména aby

[pagebreak]
Pokračování -2- MSPH 89 INS 5393/2011

doložil na čem se zakládá předpoklad, že prostředky zúvěrového financování dlužníka
postačí k jejich úhradě a s jakým časovým průběhem reorganizace bylo vtomto směru
počítáno, a údaje o tom, jakým způsobem budou zajištěna práva věřitelů zapodstatových
pohledávek a jim naroveň postavených pohledávek, které nebudou vplné výši a včas
uspokojeny do doby skončení reorganizace. Zároveň předkladatele poučil, že nebude-li přes
tuto výzvu podání řádně opraveno a doplněno, soud zprávu o reorganizačním plánu a
reorganizační plán, který je její součástí, neschválí.

Na výzvu reagoval předkladatel podáním ze dne 15.03.2012. Předkladatel vyjádřil právní
názor, dle kterého skončením reorganizace insolvenční řízení nekončí, a to až do doby právní
moci rozhodnutí, jímž bude ukončen incidenční spor ohledně poslední popřené pohledávky a
postaveno najisto, že všechny podmínky, na něž jsou vázány podmíněné pohledávky byly
splněny či se ukázaly nesplnitelnými. Dále vyjádřil názor, že z IZ nevyplývá, že by
v důsledku skončení reorganizace měl být zproštěn insolvenční správce a i v případě, kdy by
ke zproštění správce došlo, vneskončených sporech by nadále figuroval dlužník (kromě
4 případů, kdy došlo kpopření pouze správcem), a proto má za to, že předložený plán
dostatečně zajišťuje postavení věřitelů popřených pohledávek a podmíněných pohledávek a
jejich právo na uspokojení v rámci navržené reorganizace i po jejím skončení. Předkladatel
dále předložil přehled předpokládaných výdajů dlužníka na pohledávky za podstatou a
pohledávky jim naroveň postavené v průběhu plnění plánu. Předkladatel uvedl, že je osobou
odlišnou od dlužníka a proto při zpracování plánu vycházel z jemu dostupných informací a
nemá povinnosti při zpracování plánu si informace od dlužníka opatřovat. Ve snaze zajistit
proveditelnost reorganizace a zajistit větší výnos po všechny věřitele uzavřel s dlužníkem
smlouvu o úvěrovém financování a vzal na sebe závazek z vlastních prostředků reorganizaci
financovat. Podle údajů dostupných předkladateli ke dni zpracování vyjádření by měl
poskytnutý úvěr postačovat kzabezpečení dostatečných finančních prostředků kzajištění
bezproblémového provozu podniku až do vkladu podniku a současně kzajištění úhrady
nákladů reorganizace před vkladem a poté až do likvidace a výmazu dlužníka z obchodního
rejstříku. Předkladatel vyjádřil právní názor, že IZ v § 348 odst.l e) podmiňuje schválení
reorganizačního plánu pouze zajištěním úhrady již existujících pohledávek za podstatou s tím,
že není možné předem definovat jaké pohledávky za podstatou a kdy vzniknou. IZ dle
překladatele nestanoví povinnost zajistit práva věřitelů pohledávek za podstatou a pohledávek
jim naroveň postavených, které nebudou do doby skončení reorganizace v plné výši
uspokojeny. Skutečnost, že podnik dlužníka, jehož provoz by mohl být zdrojem pro úhradu
pohledávek za podstatou bude vložen do společnosti BSS Arena a.s. je dle předkladatele
dostatečně kompenzována poskytnutím finančního úvěru, nadto nehrozí, že by se na úhradě
pohledávek negativně projevila případná ztráta z povozu podniku. Předkladatel dále uvedl, že
ze znění ust. § 363 odst.l písm.e) vyplývá, že IZ přímo předvídá situaci, kdy dlužník nebude
své splatné peněžité závazky (pohledávky za podstatou a pohledávky jim naroveň postavené)
hradit a spojuje stouto skutečností možnost rozhodnutí o přeměně reorganizace v konkurs
pouze v případě, že toto porušování povinností dlužníkem dosáhne intenzity „podstatného
rozsahu“. Předkladatel má za to, že Plán nemůže postavit najisto, že některá z budoucích
pohledávek za podstatou nebo pohledávek jim naroveň postavených nezůstane neuhrazena.
Dostatečnou zárukou je dle předkladatele rovněž posílení rozhodovacího práva insolvenčního
správce a věřitelského výboru v Plánu.

Předkladatel uvedl, že Plán i Zpráva jsou v souladu s IZ a dalšími právními předpisy,
navrhl, aby soud zprávu schválil, zveřejnil vinsolvenčním rejstříku a Plán předložil
k rozhodnutí schůzi věřitelů.

[pagebreak]
Pokračování -3- MSPH 89 INS 5393/2011

Dle ust. § 343 odst.1 zákona č. 182/2006 Sb., o úpadku a způsobech jeho řešení
(insolvenční zákon, dále jen IZ) předkladatel reorganizačního plánu zpracuje zprávu o
reorganizačním plánu, která musí obsahovat dostatečné informace o návrhu reorganizačního
plánu. Součástí této zprávy je reorganizační plán nebo jeho shrnutí a zhodnocení jeho dopadu
na věřitele. Dostatečnými informacemi podle odstavce 1 se rozumí informace, které musí
věřitel určité skupiny znát k tomu, aby se mohl rozhodnout, zda přijme reorganizační plán,
zejména informace o tom, jaké plnění, v jaké hodnotě se jednotlivým skupinám věřitelů
nabízí. Takovými informacemi však nejsou informace, které předkladatel může získat jen s
nepoměmými obtížemi, nebo informace o reorganizačním plánu jiné osoby než předkladatele
(odst.2). Zpráva o reorganizačním plánu se předkládá věřitelům v dostatečném předstihu před
schůzí věřitelů, která má rozhodnout o jeho přijetí, nejpozději 15 dnů před termínem jejího
konání. Tuto zprávu lze zveřejnit až poté, co ji schválil insolvenční soud (odst.3). Dle ust.
§ 344 IZ není-li v zákoně stanoveno jinak, k projednání reorganizačního plánu a hlasování o
jeho přijetí dochází na schůzi věřitelů, která je svolána jen za tímto účelem. O přijetí
reorganizačního plánu se v takovém případě hlasuje ve skupinách věřitelů, stanovených
reorganizačním plánem. Dle ust. § 348 odst.1 insolvenční soud schválí reorganizační plán,
jestliže a) je v souladu s tímto zákonem a jinými právními předpisy, b) lze-li se zřetelem ke
všem okolnostem důvodně předpokládat, že jím není sledován nepoctivý záměr, c) jej každá
skupina věřitelů přijala nebo se podle § 347 odst. 4 považuje za skupinu, která jej přijala, d)
každý věřitel podle něj získá plnění, jehož celková současná hodnota je ke dni účinnosti
reorganizačního plánu stejná nebo vyšší než hodnota plnění, které by zřejmě obdržel, kdyby
dlužníkův úpadek byl řešen konkursem, ledaže přijímající věřitel souhlasí s nižším plněním,
e) pohledávky za majetkovou podstatou a pohledávky jim na roveň postavené byly uhrazeny
nebo mají být podle reorganizačního plánu uhrazeny ihned poté, co se reorganizační plán
stane účinným, ledaže bylo mezi dlužníkem a příslušným věřitelem dohodnuto jinak. Dle ust.
§ 340 odst. 2 IZ v reorganizačním plánu musí být též uvedeno, jak je zajištěno splnění
pohledávek, ohledně kterých dosud nebyl skončen incidenční spor, a pohledávek vázaných na
odkládací podmínku, jaká je výše částky určené k uspokojení těchto pohledávek pro každou
skupinu věřitelů, do které byly zařazeny, a jaká je celková výše částky určené k uspokojení
těchto pohledávek podle reorganizačního plánu.

Shledá-li soud, že nejsou splněny podmínky pro schválení reorganizačního plánu dříve,
nežli o něm hlasovala schůze věřitelů a nepodaří-li se tento nedostatek zhojit za přiměřeného
užití ust. § 43 o.s.ř., zprávu o reorganizačním plánu a reorganizační plán, který je její součástí,
neschválí.

V daném případě soud Zprávu a Plán posoudil co do jejich obsahu a formálních
náležitostí. Pokud jde o formální náležitosti, soud neshledal žádné nedostatky, Zpráva
vyhovuje požadavkům stanoveným v příloze k vyhlášce č. 311/2007 Sb. O jednacím řádu pro
insolvenční řízení. Pokud jde o obsahové náležitosti, má soud za to, že předložená Zpráva a
Plán vykazují zásadní nedostatky, které nebyly předkladatelem odstraněny a které brání jejich
schválení.

Zpráva a Plán předpokládají vyřešení dlužníkova úpadku tím, že dlužník vloží svůj
majetek do dvou nově založených dceřiných společností (BSS Arena a.s. a BSS Services a.s.)
a zjištěné pohledávky dlužníkových věřitelů (jakož i některé pohledávky za podstatou, jejichž
věřitelé s takovým postupem individuálně souhlasili) uspokojí předáním akcií těchto dvou
dceřiných společností (Zpráva 4.1.1.). Konečným výsledkem reorganizace bude, že
společnost BSS Arena a.s. bude provozovat O2 ARENU, nezatíženou starými závazky
dlužníka. J ejími akcionáři budou dlužníkovi věřitelé, a to v poměrech, vyplývajících z pořadí

[pagebreak]
Pokračování -4- MSPH 89 INS 5393/2011

a vzájemných poměrů jejich pohledávek za dlužníkem. Společnost BSS Services a.s. bude
zrušena s likvidací, a peněžní prostředky, které obdrží na inkaso regresní pohledávky za
společností Sazka sázková kancelář a.s.., budou vyplaceny jejím akcionářům (tedy
dlužníkovým věřitelům) jako likvidační zůstatek. Provoz dlužníka bude do doby splacení
vkladu podniku hrazen z prostředků úvěru poskytnutého dlužníkovi na základě smlouvy o
úvěrovém financování uzavřené mezi předkladatelem a dlužníkem (Zpráva 6.2.6). Z těchto
prostředků budou rovněž hrazeny náklady reorganizace a pohledávky za podstatou
a pohledávky jim naroveň postavené. Dlužník bude po skončení reorganizace zrušen
s likvidací (Zpráva 4.1.6 - 4.1.8). Časový průběh reorganizace je předpokládán nejpozději do
30.6.2013 (Plán 11.1.1 a Plán 13.2). Pohledávky zúvěrového financování jsou splatné
nejpozději do 31.12.2012, nebude-li mezi stranami dohodnuto jinak (Smlouva o úvěru 1.1).

Insolvenčním řízením se rozumí soudní řízení, jehož předmětem je dlužníkův úpadek
nebo hrozící úpadek a způsob jeho řešení (ust. § 2 písm. a) IZ). Způsobem řešení úpadku nebo
hrozícího úpadku dlužníka v insolvenčním řízení se rozumí a) konkurs, b) reorganizace, c)
oddlužení, d) zvláštní způsoby řešení úpadku. Cílem dané formy řešení úpadku je vždy
uspořádání majetkových vztahů dlužníka kosobám dotčeným dlužníkovým úpadkem a co
nejvyšší a zásadně poměrné uspokojení dlužníkových věřitelů, ev. oddlužení dlužníka (ust.
§ 1 IZ).

Konkurs je způsobem řešení úpadku spočívajícím v tom, že zjištěné pohledávky věřitelů
jsou poměrně uspokojeny zvýnosu zpeněžení majetkové podstaty, neuspokojené zjištěné
pohledávky nezanikají, ale lze pro ně po zrušení konkursu podat proti dlužníkovi návrh na
výkon rozhodnutí nebo exekuci. Zrušení konkursu je výslovně vázáno na splnění rozvrhového
usnesení a ukončení incidenčních řízení. Právní mocí rozhodnutí, kterým se konkurs zrušuje,
insolvenční řízení končí.

Reorganizací se rozumí uspokojení pohledávek věřitelů jiným způsobem než poměmým
uspokojením zvýnosu zpeněžení majetkové podstaty (zákon obsahuje jen demonstrativní
výčet možných opatření), a to na základě reorganizačního plánu schváleného věřiteli, přičemž
podmínkou tohoto způsobu řešení úpadku je, že na jeho základě obdrží věřitelé plnění stejné
nebo vyšší než které by obdrželi, kdyby byl úpadek řešen konkursem (tzv. test nejlepšího
zájmu věřitelů). Přitom za věřitele se považují nejen přihlášení věřitelé, ale i věřitelé
spohledávkami za podstatou a jim naroveň postavenými. Reorganizační plán proto musí
obsahovat rozdělení věřitelů do skupin a ve vztahu ke každé této skupině musí garantovat
výhodnost reorganizace oproti konkursu (a to včetně věřitelů zapodstatových a jim naroveň
postavených pohledávek a věřitelů pohledávek, které dosud nebyly zjištěny či jsou vázány na
odkládací podmínku).

Soud má za to, že předložený Plán je vrozporu sinsolvenčním zákonem a jinými
právními předpisy a negarantuje, že každý věřitel získá plnění jehož celková současná
hodnota je ke dni účinnosti reorganizačního plánu stejná nebo vyšší než hodnota plnění, které
by zřejmě obdržel, kdyby dlužníkův úpadek byl řešen konkursem.

Pokud jde o dopad reorganizace na věřitele, jejichž pohledávky nebudou ke dni účinnosti
plánu zjištěny, Plán předpokládá, že budou nahrazeny pohledávkami na vydání akcií
dceřiných společností v den, kdy nabude právní moci soudní rozhodnutí, jímž budou tyto
popřené pohledávky pro účely insolvenčního řízení zjištěny (Zpráva 10.4.2.a), Plán 9.2.3.a)).
Nebudou-li na základě soudního rozhodnutí zjištěny, či nastane-li jiná právní skutečnost, v
jejímž důsledku nebudou v insolvenčním řízení uspokojeny, zaniknou bez náhrady (Zpráva

[pagebreak]
Pokračování -5- MSPH 89 INS 5393/2011

10.4.2.b), Plán 9.2.3.b)). Pokud nedojde knabytí právní moci rozhodnutí do skončení
reorganizace, pak se i po tomto datu postupuje podle příslušných ustanovení obsažených
vPlánu (Zpráva 10.4.2 poslední odst.). Plán žádná ustanovení, která by řešila otázku
neuspokojených věřitelů po skončení reorganizace a insolvenčního řízení, neobsahuje.

Reorganizační plán musí dle ust. § 340 odst.2 IZ obsahovat způsob, jakým bude zajištěno
splnění pohledávek ohledně kterých nebyl dosud skončen incidenční spor a pohledávek
vázaných na odkládací podmínku. Soud má za to, že tato součást plánu je IZ vyžadována
právě s ohledem na to, že splněním reorganizačního plánu reorganizace a insolvenční řízení
končí, aniž by bylo toto rozhodnutí vázáno na pravomocné ukončení incidenčních sporů.
Věřitelé dosud nezjištěných pohledávek by tak ztratili možnost domoci se svých práv u soudu.
Soud se neztotožňuje s názorem předkladatele, že skončením reorganizace nekončí
insolvenční řízení. Byl-li splněn vpodstatných částech reorganizační plán, věřitelé byli
uspokojeni, bylo dosaženo cíle insolvenčního řízení. Dlužník již není vúpadku a odpadl
předmět insolvenčního řízení. Dle ust. § 364 odst.2 IZ splnění reorganizačního plánu nebo
jeho podstatných částí vezme insolvenční soud na vědomí rozhodnutím, kterým reorganizace
končí. Po skončení reorganizace rozhodne insolvenční soud o odměně insolvenčního správce
a jeho nákladech (odst.3). Zároveň soud (jakkoliv to není explicitně vzákoně uvedeno)
rozhodne o tom, že insolvenční řízení se končí (analogicky ust.§ 309 odst.4 IZ a ust. § 413
IZ). IZ žádnu fázi insolvenčního řízení která by následovala po vyřešení úpadku jedním
zupravených způsobů řešení nepředpokládá. Dle ust. § 2 IZ d) jsou incidenčními spory
vyvolané insolvenčním řízením, o kterých tak stanoví tento zákon, projednávané v rámci
insolvenčního řízení. Skončí-li insolvenční řízení, zaniknou tím podmínky pro pokračování
dosud neskončených incidenčních sporů (viz. standardní judikatura NS ČR o podmínkách
vedení incidenčních sporů). Insolvenční správce, který je jejich účastníkem bude zproštěn
funkce, dlužník (v daném případě) zrušen s likvidací. Proto musí součástí Plánu být i úprava
toho, jakým způsobem budou zajištěna práva těch věřitelů, jejichž pohledávky nebudou do
skončení reorganizace zjištěny. V případech kdy reorganizace spočívá v postupném
uspokojování pohledávek věřitelů při zachování provozu dlužníkova podniku (ust. § 316
odst.1 IZ), zpravidla dojde kukončení incidenčních sporů za jejího trvání. Pokud však
k reorganizaci dojde jinak než postupným uspokojováním věřitelů a dlužník v jejím průběhu
pozbude veškerého majetku, který by mohl být použit jako zdroj pro úhradu následně
zjištěných pohledávek, je třeba, aby jejich úhrada byla zajištěna jinak. Zajištění práv těchto
věřitelů je možné tak, že je převezmou nebo zajistí jejich splnění od dlužníka odlišné osoby
v souladu v souladu s ust. § 340 písm.e) IZ). V opačném případě by soud ukončil insolvenční
řízení, zprostil insolvenčního správce funkce a jednotlivá incidenční řízení tímto
insolvenčním řízením vyvolaná by nutně musela být zastavena pro nedostatek podmínek
řízení. V daném případě by pro věřitele těchto pohledávek nepochybně nastala „jiná právní
skutečnost, v jejímž důsledku nebude příslušná pohledávka v Insolvenčním řízení
uspokoj ena“ a jejich pohledávka by bez náhrady zanikla (Plán 9.2.3 b)). Tito věřitelé přitom
nemají právo o Plánu hlasovat a předkladatel výslovně navrhl, aby jim soud toto právo
nepřiznal (Plán 4.3.3 b)). Vpředmětném řízení přitom jde o nikterak nepatrný rozsah
pohledávek, nebot” z celkového objemu přihlášených pohledávek ve výši 18.403,902.943,38
Kč byly žalobou uplatněny pohledávky ve výši 5.691,789.024,46 Kč. Plán by tak nastolil
situaci, kdy by jedna skupina věřitelů svým rozhodnutím vyvolala zánik pohledávek jiné
skupiny věřitelů, aniž by jim byla zachována možnost bránit se tomuto postupu u soudu.
Argument předkladatele, že po zproštění insolvenčního správce by mohl ve sporech
pokračovat dlužník rovněž neobstojí, nebot” neuvažuje ty pohledávky, které byly popřeny
pouze správcem. Vdaném případě se jedná o pohledávky ve výši 5.715,843.688,39 Kč.
Nadto opomíjí skutečnost, že Plán předpokládá likvidaci dlužníka.

[pagebreak]
Pokračování -6- MSPH 89 INS 5393/2011

Pokud jde o věřitele zapodstatových a jim naroveň postavených pohledávek, soud předně
shledal, že tito věřitelé, ač se jedná nepochybně o věřitele jejichž pohledávky nejsou
reorganizačním plánem dotčeny, nebyli Plánem označeni jako samostatná skupina (ust.§ 337
odst.2 písm.c) IZ). Dle ust. § 348 odst.l písm.d) IZ je podmínkou schválení reorganizačního
plánu to, že pohledávky za majetkovou podstatou a pohledávky jim naroveň postavené byly
uhrazeny nebo mají být podle reorganizačního plánu uhrazeny ihned poté, co se reorganizační
plán stane účinným, ledaže bylo mezi dlužníkem a příslušným věřitelem dohodnuto jinak.
Okruh pohledávek za podstatou a pohledávek jim naroveň postavených určuje ust. §168 a 169
IZ. Tyto pohledávky mají přednostní charakter a hradí se v plné výši kdykoliv po rozhodnutí
o úpadku. Přitom je zřejmé, že tyto pohledávky vznikají průběžně a jejich celkový objem
proto nemůže být určen ke dni účinnosti reorganizačního plánu. Soud má proto za to, že ust.
§ 348 odst. 1 písm. d) je třeba vykládat tak, že tyto pohledávky pokud již vznikly ke dni
účinnosti reorganizačního plánu, musí být ihned uhrazeny, pokud dosud nevznikly, musí být
určen způsob, jakým budou hrazeny ihned poté co vzniknou a poskytnuta dostatečná garance,
že v reorganizaci bude zachován jejich prioritní režim. Krácení úhrady zapodstatových
pohledávek pro nedostatek prostředků (tak jako v konkursu dle ust. § 305 odst.2 IZ) není
vreorganizaci přípustné (s ohledem na požadavek „výhodnosti“ reorganizace pro každou
skupinu věřitelů) a reorganizační plán musí proto zásadně garantovat, že věřitelé
zapodstatových a jim naroveň postavených pohledávek budou uspokojeni zcela, a to i ohledně
těch pohledávek, které ke dni účinnosti plánu ještě nevznikly (např. tak, že je převezmou nebo
zajistí jejich splnění od dlužníka odlišné osoby v souladu s ust. § 340 písm.e) IZ). V opačném
případě hrozí, že vrámci reorganizace určitá skupina věřitelů dosáhne uspokojení svých
pohledávek ve vyšší míře nežli v konkursu, avšak na úkor věřitelů zapodstatových a jim
naroveň postavených pohledávek, pro jejichž úhradu nebudou v majetkové podstatě zdroje.
Tím by byl popřen přednostní status zapodstatových pohledávek.

Vdaném případě dle Zprávy pohledávky za podstatou vznikají průběžně, hlavními
skupinami pohledávek za podstatou jsou: pohledávky z obchodního styku, pohledávky na
odměnu insolvenčního správce, společnosti E&Y a případně znalce, daňové a obdobné
pohledávky, úrokový závazek, pohledávky z úvěrového financování, náklady spojené s
reorganizací, jež dlužník vynaložil nebo vynaloží do vkladu podniku, a následně i po vkladu
podniku do doby, než dojde k plánem předpokládané likvidaci dlužníka, konkrétně odměna
finančního poradce dlužníka, právního poradce dlužníka, transakční náklady spojené s
reorganizací, zejména náklady se založením společností BSS Arena a.s. a BSS Services a.s. a
zavedením jejich účetních okruhů, náklady na poplatky Centrálnímu depozitáři, notářské
poplatky, atp., provozní náklady dlužníka, zejména náklady na archivaci, odměny statutárních
orgánů, audity účetních závěrek, náklady na likvidaci a výmaz dlužníka z obchodního
rejstříku, včetně odměny likvidátora, notářských poplatků a nákladů na audity účetních
závěrek dlužníka před a po vstupu do likvidace. Dlužník uzavřel sPředkladatelem jako
poskytovatelem úvěrového financování Smlouvu o úvěrovém financování, jejímž cílem je
poskytnout dlužníkovi dostatečné finanční prostředky k zajištění bezproblémového provozu
chodu podniku až do vkladu podniku, a současně k zajištění úhrady nákladů reorganizace
před vkladem podniku i poté až do likvidace a výmazu dlužníka z obchodního rejstříku.
Smlouva o úvěrovém financování umožňuje dlužníkovi čerpat prostředky až do výše
75.000.000,- Kč, což je dle informací od finančního poradce dlužníka částka (s rezervou až
7 .OO0.000,- Kč) postačující na pokrytí výše uvedených nákladů (Zpráva 9). K doložení této
skutečnosti předložil Předkladatel „Výhled Cash Flow společnosti BESTSPORT akciová
společnost k 5.lednu 2012“ a požádal, aby s ohledem na citlivost obsažených údajů nebyl
tento přehled zveřejněn v insolvenčím rejstříku. Z tohoto materiálu (který není znaleckým
posudkem) zpracovaného finančním poradcem dlužníka vyplývá, že po celou předpokládanou

[pagebreak]
Pokračování -7- MSPH 89 INS 5393/2011

dobu reorganizace do ukončení insolvence bude mít dlužník dostatek peněžních prostředků.
Dle článku l.l Smlouvy o úvěru uzavřené mezi předkladatelem a dlužníkem je datem
konečné splatnosti poskytnutého úvěru 31.12.2012. Dle článku 6.1. nedohodnou-li se strany
jinak, je dlužník povinen splatit poskytnuté prostředky ke dni konečné splatnosti úvěru.
Z výše uvedeného je zřejmé, že překladatel garantuje dlužníkovi úvěrové prostředky na
úhradu zapodstatových a jim naroveň postavených pohledávek a nákladů spojených
s likvidací (Smlouva o úvěru 2.2) pouze do 31.12.2012. Poté může Předkladatel pozastavit
čerpání úvěru (Smlouva o úvěru ll.l4.l), zesplatnit čerpání úvěru, úroků z prodlení jakož i
jakékoliv jiné dlužné částky, a to okamžitě nebo na požádání Předkladatele (Smlouva o úvěru
ll.l4.2), vypovědět poskytnutí úvěru či vypovědět Smlouvu o úvěru (Smlouva o úvěru
l 1.14.3), snížit částku úvěru na nulu (Smlouva o úvěru l 1.14.4).

Pokud jde o úhradu zapodstatových a jim naroveň postavených pohledávek, dospěl soud
na základě výše uvedeného k závěru, že je na věřitelích, aby v rámci případného hlasování o
reorganizačním plánu posoudili dostatečnost jejich zajištění v předloženém Plánu.

Soud však shledává nedostatečnou úpravu ve vztahu kvěřitelům zapodstatových a jim
naroveň postavených pohledávek, které dlužník popírá. V článku 5.2.1. předkladatel výslovně
prohlašuje, že některé pohledávky z obchodního styku dlužník rozporuje z hlediska jejich
existence či výše. Plán neřeší jakým způsobem budou zajištěna práva věřitelů těchto
pohledávek v případě skončení reorganizace a insolvenčního řízení. Dle ust. § 203 odst.4 IZ
neuspokojí-li insolvenční správce (dlužník) pohledávky podle odstavce l v plné výši a včas,
může se věřitel domáhat jejich splnění žalobou podanou proti insolvenčnímu správci, nejde o
incidenční spor. Dlužník tedy není povinen uspokojit takovou pohledávku dříve, než o ní
bude pravomocně rozhodnuto, reorganizační plán proto musí splněním příslušejícím této
pohledávce počítat a její splnění zajistit obdobně jako v případě dosud nezjištěných
pohledávek o kterých je veden incidenční spor (ust. § 340 odst.2 IZ). V opačném případě, kdy
by bylo ukončeno insolvenční řízení a dlužník vstoupil do likvidace, je zřejmé, že uspokojení
těchto pohledávek by bylo ohroženo a plnění, jehož by se takovému věřiteli dostalo, by bylo
nižší než v případě konkursu.

Ze všech výše uvedených důvodů shledává soud úpravu Plánu v rozporu s IZ, zejména
s ust. § 5 písm. a) IZ dle kterého žádný z účastníků nesmí být nespravedlivě poškozen nebo
nedovoleně zvýhodněn, ust. § 348 d) podle kterého musí každý z věřitelů dle reorganizačního
plánu získat plnění, jehož hodnota je stejná nebo vyšší než hodnota plnění, které by obdržel
v konkursu, a dále i s čl. 36 Listiny základních práv a svobod, čl. 4 a 6 Úmluvy o ochraně
lidských práv a základních svobod, nebot” nespravedlivě poškozuje věřitele, jejichž
pohledávka nebyla vřízení zjištěna či je vázána na podmínku a věřitele pohledávek za
podstatou a pohledávek jim naroveň postavených, které dlužník popírá, omezuje právo těchto
věřitelů domáhat se ochrany svých práv u soudu či jiného orgánu a jejich právo na
spravedlivý proces.

Pokud jde o konkrétní opatření k provedení reorganizace a uspokojení věřitelů, soud
(vědom si toho, že kriterium realizovatelnosti případné přeměny reorganizace v konkurs IZ
jako podmínku schválení reorganizačního plánu nestanoví) upozornil předkladatele na
nevhodnost úpravy, při které budou akcie distribuovány věřitelům bezprostředně po zvýšení
základního kapitálu společnosti BSS Arena a.s.. Majetková podstata dlužníka by tak byla
připravena o veškerý zpeněžitelný majetek, který by jinak mohl být použit kuspokojení
věřitelů. V takovém případě, pokud by následně došlo k přeměně reorganizace v konkurs, by
bylo možno jen velmi obtížně zvrátit již uskutečněné kroky a naplnění zásady spravedlnosti

[pagebreak]
Pokračování -8- MSPH 89 INS 5393/2011

insolvenčního řízení by bylo ohroženo. Vzhledem k nedostatečnosti zákonné úpravy soud
předkladatele ke změně této úpravy nevyzýval a ponechává posouzení její vhodnosti na
věřitelích v rámci případného hlasování o přijetí plánu.

P ou č e n í: Proti tomuto usnesení l z e podat odvolání ve lhůtě do 15 dnů ode dne
doručení jeho písemného vyhotovení k Vrchnímu soudu v Praze
prostřednictvím soudu podepsaného.

Toto usnesení se považuje za doručené okamžikem zveřejnění
v insolvenčním rejstříku (ust. § 74 odst. l IZ). Lhůta k podání odvolání však
začíná běžet ode dne jeho doručení předkladateli (ust. § 74 odst. 2 IZ).

V Praze dne 28. března 2012
JUDr. Hana Homolová, v.r.

samosoudce
Za správnost vyhotovení:
Kantová

[pagebreak]
