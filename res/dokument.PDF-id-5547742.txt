Č.d.: MSPH 89 INS 5393/2011-B-136

USNESENÍ

Městský soud V Praze rozhodl samosoudcem JUDr. Hanou Homolovou V insolvenční
věci dlužníka: BESTSPORT, akciová společnost, IČ: 19013825, se sídlem Praha 9,
KŽižkovu 851, zastoupeného JUDr. Ing. Adamem Černým, advokatem, se sídlem Praha 2,

Dřevna 383/2, o reorganizačním plánu

takto:

Reorganizační plán, předložený věřitelem PPF HEALTHCARE N.V., se sídlem
World Trade Center, Tower B, Level 9, Strawinskylaan 933, 1077XX Amsterdam,

rvr

Nizozemské království, registrační cislo 34308251, ze dne 17.02.2012 ve znění změn ze

dne 31.08.2012, zveřejněný dne 03.09.2012 pod č.d. MSPH 89 INS 5393/2011 - B - 129

se schvaluje.

Odůvodnění

Usnesením č.d. MSPH 89 INS 5393/2011-A-24 ze dne 03.05.2011 soud zjistil úpadek
dlužníka. Schůze věřitelů konana dne 28.06.2011 schválila navrh věřitelů na povolení
reorganizace a přijala usnesení, kterým vyloučila přednostní pravo dlužníka na sestavení
reorganizačního planu. Usnesením č.d. MSPH 89 INS 5393/2011-B-51 ze dne 30.06.2011
povolil soud reorganizaci dlužníka a uložil věřiteli č. 58 - PPF Healthcare N.V. se sídlem
World Trade Center, Tower B, Level 9, Strawinskylaan 933, 1077XX Amsterdam,
Nizozemské království (dále jen „předkladatel“), aby ve lhůtě 120 dnů ode dne rozhodnutí o
povolení reorganizace předložil soudu reorganizační plán, nebo aby bez zbytečného odkladu
sdělil, že jej předložit nehodlá.

Podáním ze dne 17.02.2012 předložil předkladatel zprávu o reorganizačním planu a
reorganizační plán, který je její součástí. Usnesením Vrchního soudu vPraze č.j.: 3 VSPH
512/2012-B-116 ze dne 26.06.2012 byla zpráva o reorganizačním planu schválena. Podaním
ze dne 31.08.2012 předložil předkladatel upravený reorganizační plán a upravenou zprávu o
reorganizačním planu. Usnesením č.d. MSPH 89 INS 5393/2011-B-127 ze dne 03.09.2012
soud upravenou zprávu schválil a zveřejnil upravenou zprávu a upravený reorganizační plán
vinsolvenčním rejstříku. Na den 19.09.2012 svolal insolvenční soud schůzi kprojednaní
reorganizačního planu a hlasování o jeho přijetí.

[pagebreak]
Pokračování -2- MSPH 89 INS 5393/2011

Dle ust. § 344 Zákona č. 182/2006 Sb. o úpadku a způsobech jeho řešení (insolvenční
zákon, dále jen IZ) není-li dále stanoveno jinak, k projednání reorganizačního plánu a
hlasování o jeho přijetí dochází na schůzi věřitelů, která je svolána jen za tímto účelem. O
přijetí reorganizačního plánu se v takovém případě hlasuje ve skupinách věřitelů, stanovených
reorganizačním plánem. Dle ust. § 347 IZ odst. 1) jestliže se pro přijetí reorganizačního plánu
vyslovila většina hlasujících věřitelů skupiny, jejíž pohledávky představují nejméně polovinu
celkové jmenovité hodnoty pohledávek věřitelů této skupiny, platí, že tato skupina věřitelů
reorganizační plán přijala. Dle odst. 2) cit.ust. jde-li o skupinu věřitelů uvedených v § 335
(společníci a členové dlužníka), platí, že tato skupina přijala reorganizační plán, jestliže se pro
jeho přijetí vyslovila většina společníků nebo členů dlužníka, u dlužníka se základním
kapitálem musí souhrnný podíl těchto společníků nebo členů dlužníka současně představovat
alespoň dvě třetiny základního kapitálu dlužníka.

V daném případě na schůzi věřitelů, která se konala dne 19.09.2012 hlasovali věřitelé ve
skupinách stanovených reorganizačním plánem takto:

a) skupina ZAJIŠTĚNÝ VĚŘITEL reorganizační plán přijala. (přítomen 1 věřitel
s 1.313.800.000 hlasy, což představuje 100 % pohledávek s právem hlasu této skupiny, pro
přijetí reorganizačního plánu bylo 1.313.800.000 hlasů, což představuje 100 % hlasů
hlasujících věřitelů skupiny).

b) skupina NEZAJISTĚNÍ VĚŘITELÉ reorganizační plán přijala (přítomno 21 věřitelů
s 7384282725 hlasy, což představuje 97,29 % pohledávek s právem hlasu této skupiny, pro
přijetí bylo 7.349.945.625 hlasů, což představuje 99,50 % hlasů hlasujících věřitelů skupiny.

c) skupina SPOLEČNÍCI reorganizační plán přijala. (přítomni 2 společníci, jejichž souhrnný
podíl na základním kapitálu dlužníka je 100 %, pro přijetí reorganizačního plánu hlasovali
oba společníci).

Soud proto konstatoval, že každá skupina stanovená reorganizačním plánem jej přijala.
Dle ust. § 348 IZ insolvenční soud schválí reorganizační plán, jestliže

a) je v souladu s tímto zákonem a jinými právními předpisy,

b) lze-li se zřetelem ke všem okolnostem důvodně předpokládat, že jím není sledován
nepoctivý záměr,

c) jej každá skupina věřitelů přijala nebo se podle § 347 odst. 4 považuje za skupinu, která jej
přijala,

d) každý věřitel podle něj získá plnění, jehož celková současná hodnota je ke dni účinnosti
reorganizačního plánu stejná nebo vyšší než hodnota plnění, které by zřejmě obdržel, kdyby
dlužníkův úpadek byl řešen konkursem, ledaže přijímající věřitel souhlasí s nižším plněním,
e) pohledávky za majetkovou podstatou a pohledávky jim na roveň postavené byly uhrazeny
nebo mají být podle reorganizačního plánu uhrazeny ihned poté, co se reorganizační plán
stane účinným, ledaže bylo mezi dlužníkem a příslušným věřitelem dohodnuto jinak.

Soud se tedy nadále zabýval tím, zda jsou splněny výše uvedené zákonné podmínky pro
schválení reorganizačního plánu.

Ad a) Soud neshledal reorganizační plán vrozporu se zákonem, reorganizační plán
obsahuje všechny obligatorní náležitosti uvedené v ust. § 340 IZ.

[pagebreak]
Pokračování -3- MSPH 89 INS 5393/2011

Ad b) Soud nezjistil žádné okolnosti, které by nasvědčovaly tomu, že předloženým
plánem je sledován nepoctivý záměr. V řízení nevyšlo najevo, že by ohledně dlužníka, jeho
zákonného zástupce, příp. jeho statutárního orgánu v posledních pěti letech probíhalo
insolvenční řízení nebo jiné řízení řešící úpadek, nebo že by v posledních pěti letech před
zahájením insolvenčního řízení byly shora uvedené osoby pravomocně odsouzeny pro trestný
čin majetkové nebo hospodářské povahy. Soud nezjistil žádné okolnosti, které by
nasvědčovaly tomu, že předkladatel není v dobré víře, že reorganizační plán bude splněn.

Ad c) Jak vyplývá ze zápisu ze schůze věřitelů zveřejněného pod č.d. MSPH 89 INS
5393/2011 - B - 133 ze dne 19.09.2012, reorganizační plán přijala každá skupina věřitelů.

Ad d) Dle prohlášení předkladatele (Plán 7.2.1.c) s odkazem na Kontrolní posudek znalce
každý věřitel získá podle reorganizačního plánu plnění, jehož celková současná hodnota je ke
dni účinnosti reorganizačního plánu stejná nebo vyšší než hodnota plnění, které by zřejmě
obdržel, kdyby dlužníkův úpadek byl řešen konkursem. Kontrolní posudek ze dne 29.08.2012
zpracoval znalecký ústav Equita consulting spol. s r.o., se sídlem Truhlářská 3, Praha 1, jeho
objednatelem byl dlužník. Porovnáním pravděpodobného uspokojení věřitelů společnosti
Bestsport a.s. při řešení úpadku společnosti konkursem se současnou hodnotou plnění, které
má být skupinám věřitelů poskytnuto dle navrhovaného reorganizačního plánu při stanovení
data uspokojení na 29.08.2012 dospěl znalec k závěru, že zajištění věřitelé by na každou 1,-
Kč nominální výše své pohledávky získali vkonkursu plnění 0,7503 Kč, vreorganizaci
plnění ve výši 0,9659 Kč, nezajištění věřitelé by na každou 1,- Kč nominální výše své
pohledávky získali v konkursu plnění ve výši minimálně 0,0374 Kč, maximálně 0,0694 Kč,
vreorganizaci plnění ve výši minimálně 0,0437 Kč, maximálně 0,0810 Kč. Soud nemá
důvod tyto závěry zpochybňovat.

Ad e) Soud se dále zabýval tím, zda bylo prokázáno, že pohledávky za majetkovou
podstatou a pohledávky jim na roveň postavené byly uhrazeny nebo mají být podle
reorganizačního plánu uhrazeny ihned poté, co se reorganizační plán stane účinným, ledaže
bylo mezi dlužníkem a příslušným věřitelem dohodnuto jinak. Výčet pohledávek za podstatou
a pohledávek jim na roveň postavených obsahuje ust. §§ 168 a 169 IZ. Tyto pohledávky mají
přednostní charakter a hradí se v plné výši kdykoliv po rozhodnutí o úpadku. Tyto
pohledávky souvisí s vlastním průběhem insolvenčního řízení a vznikají průběžně po celou
dobu jeho trvání. Jejich celkový objem proto nemůže být určen ke dni účinnosti
reorganizačního plánu. Soud má proto za to, že ust. § 348 odst. 1 písm. e) je třeba vykládat
tak, že tyto pohledávky pokud již vznikly ke dni účinnosti reorganizačního plánu, musí být
uhrazeny, pokud dosud nevznikly, musí být určen způsob, jakým budou hrazeny poté co
vzniknou a poskytnuta dostatečná garance, že v reorganizaci bude zachován jejich prioritní
režim. Krácení úhrady zapodstatových pohledávek pro nedostatek prostředků (tak jako
v konkursu dle ust. § 305 odst.2 IZ) není v reorganizaci přípustné (s ohledem na požadavek
„výhodnosti“ reorganizace pro každou skupinu věřitelů) a reorganizační plán musí proto
zásadně garantovat, že věřitelé zapodstatových a jim naroveň postavených pohledávek budou
uspokojeni zcela, a to i ohledně těch pohledávek, které ke dni účinnosti plánu ještě nevznikly
(např. tak, že je převezmou nebo zajistí jejich splnění od dlužníka odlišné osoby v souladu
sust. § 340 písm.e) IZ). V opačném případě hrozí, že v rámci reorganizace určitá skupina
věřitelů dosáhne uspokojení svých pohledávek ve vyšší míře nežli v konkursu, avšak na úkor
věřitelů zapodstatových a jim naroveň postavených pohledávek, pro jejichž úhradu nebudou
v majetkové podstatě zdroje. Tím by byl popřen přednostní status zapodstatových
pohledávek. Dle ust. § 340 e) IZ obsahuje reorganizační plán vždy uvedení osob, které se
budou podílet na financování reorganizačního plánu nebo převezmou některé dlužníkovy

[pagebreak]
Pokračování -4- MSPH 89 INS 5393/2011

závazky anebo zajistí jejich splnění, včetně určení rozsahu, V němž jsou ochotny tak učinit.
Vdaném případě považuje soud za takovou osobu poskytovatele úvěrového financování.
Dlužník a společnost PPF Healthcare N.V., se sídlem World Trade Center, Tower B, Level 9,
Strawinskylaan 933, lO77XX Amsterdam, Nizozemské království uzavřeli dne 13.02.2012
Smlouvu o úvěrovém financování, změněnou dodatkem č.1 ze dne 30.08.2012, na jejímž
základě má dlužník pro účely financování provozu podniku dlužníka do vkladu podniku
dlužníka do společnosti Bestsport Arena a.s., se sídlem Praha 9 Českomoravská 2345/17, IČ:
24215171 a dále za účelem financování dalších nákladů reorganizace k dispozici úvěrový
rámec ve výši 75.000.000,- Kč. Poskytovatel úvěrového financování ve smyslu § 338 odst. 3
a § 348 odst. 1 písm. (e) IZ výslovně souhlasil s tím, že pohledávky z úvěrového financování
budou uspokojeny prioritními akciemi společnosti Bestsport Services a.s., se sídlem Praha 9
Českomoravská 2345/ 17, IČ: 24215171, a to za podmínek a ve lhůtách stanovených ve
Smlouvě o úvěrovém financování a v reorganizačním plánu. Soud se proto zaměřil na otázku,
zda garance v podobě poskytnutého úvěru je dostatečná, aby bylo naplněno znění ust. § 348
odst.1 e) IZ. Za tím účelem si soud vyžádal od předkladatele aktualizovaný výhled cashÍlow.
Dokument byl zpracován ke dni 07.09.2012 finančním poradcem dlužníka, společností
PricewaterhouseCoopers Česká republika, s.r.o.. Dokument obsahuje předpokládaný vývoj
zůstatku peněžních prostředků v období září 2012 až duben 2014. Výhled dle předkladatele
indikuje, že po celou předpokládanou dobu reorganizace bude mít dlužník dostatek peněžních
prostředků a zároveň rezervu ve výši 60000000,- Kč v podobě nevyčerpaného úvěrového
rámce. Soud předloženou listinu přezkoumal a dospěl k závěru, že dokument vychází
zněkterých mylných předpokladů. Dokument zejména omezuje celkovou dobu řízení do
skončení reorganizace na dvanáct měsíců, což je vzhledem k obvyklé délce trvání
insolvenčních řízení a vzhledem k existenci zahájených a dosud neskončených incidenčních
sporů nerealistický předpoklad, váže skončení reorganizace na srpen 2013, přičemž vlastní
rorganizační plán předpokládá, že k vypořádání akcií Bestsport Services a.s. dojde nejpozději
ke dni 30.06.2014, nezohledňuje, že předpokladem skončení reorganizace je ukončení
zahájených incidenčních sporů, apod.. Soud proto provedl přepočet předloženého cashÍlow na
předpokládanou dobu trvání reorganizace, přičemž jako den předpokládaného skončení
reorganizace použil den 30.06.2014, tedy nejzazší termín pro vypořádání akcií Bestsport
Services a.s dle reorganizačního plánu, a zjistil, že za takto změněné situace by se snížila
rezerva vpodobě nevyčerpaného úvěrového rámce na 53.421.000,- Kč, nicméně i takto
snížená částka by měla postačovat jako dostatečná garance úhrady pohledávek za podstatou a
pohledávek jim na roveň postavených pro případ, že insolvenční řízení bude trvat déle, než
předkladatelem předpokládaných dvanáct měsíců.

Na základě výše uvedeného tedy zdejší soud rozhodl o schválení reorganizačního plánu,
nebot” z předložených podkladů neshledal žádné okolnosti, které by jeho schválení bránily.

P 0 u č e n í : Proti tomuto rozhodnutí n e n í odvolání přípustné.

Reorganizační plán je účinný okamžikem jeho zveřejnění v insolvenčním
rejstříku.

V Praze dne 1. října 2012
JU Dr. Hana Homolová, v.r.
samosoudce
Za správnost vyhotovení:
Kantová

[pagebreak]
