KSPL 54 INS 2133/2008 - B - 30

USNESENÍ

Krajský soud V Plzni rozhodl asistentem soudce Mgr. Markem Matěj kou V insolvenční
věci dlužníka: ARTEX INTERNATIONAL CZ s.r.o., IČ 61775801, U Porcelánky 1106,
357 35 Chodov,

takto:

Insolvenční soud vyslovuje souhlas s vydáním výtěžku zpeněžení majetku
dlužníka ve výši 4.650.768,90 Kč zajištěnému věřiteli č. 3: Celní úřad Karlovy Vary,
Dubová 8, 360 04 Karlovy Vary.

Odůvodnění:

Dne 07.10.2010 předložil insolvenční správce JUDr. Josef Kalamár soudu návrh na
vyslovení souhlasu s vydáním výtěžku zpeněžení zajištěnému věřiteli uvedenému ve výroku.

Vrámci insolvenčního řízení byl dražbou zpeněžen dlužníkův nemovitý majetek za
cenu 5.109.900,-- Kč.

Náklady spojené se správou a zpeněžením zajištěného majetku činily celkem
356.933,10 Kč. Náklady byly zajištěným věřitelem odsouhlaseny. Zajištěný věřitel také
vyslovil souhlas, aby z výtěžku zpeněžení byly odečteny náklady v celé jejich výši.

Odměna správce činí celkem 102.198,00 Kč.

Částka určená k uspokojení zajištěného věřitele po odečtení nákladů na zpeněžení a
odměny správce činí 4.650.768,90 Kč.

Podle ustanovení § 305 odst. 1 zákona č. 182/2006 Sb., o úpadku a způsobech jeho
řešení (insolvenční zákon, dále jen „IZ“), se před rozvrhem uspokojují dosud nezaplacené
pohledávky, které se uspokojují kdykoliv v průběhu konkursního řízení, a to pohledávky za
majetkovou podstatou, pohledávky jim postavené na roveň a zajištěné pohledávky v rozsahu
stanoveném v § 298 a § 299 odst. 1.

Podle ustanovení § 298 odst. 1 IZ zajištění věřitelé mají právo, aby jejich pohledávka
byla uspokoj ena z výtěžku zpeněžení věci, práva, pohledávky nebo jiné majetkové hodnoty,
jimiž byla zajištěna. Podle odstavce 2 tohoto ustanovení výtěžek zpeněžení po odečtení
nákladů spojených se správou a zpeněžením a po odečtení částky připadající na odměnu
insolvenčního správce vydá insolvenční správce se souhlasem insolvenčního soudu
zajištěnému věřiteli.

[pagebreak]
pokračování 2 KSPL 54 INS 2133/2008-B-30

Podle ustanovení § l odst. 2 vyhlášky č. 313/2007 Sb. činí odměna insolvenčního
správce určená z výtěžku zpeněžení připadajícího na zajištěného věřitele 2 % z částky určené
k vydání zajištěnému věřiteli.

Soud přezkoumal návrh správce včetně výpočtu jeho odměny a jelikož neshledal
důvody, pro které by mu neměl vyhovět, vyslovil souhlas s vyplacením nároku zajištěnému
věřiteli.

Poučení: Proti tomuto usnesení není odvolání přípustné (§ 91 IZ).
Toto usnesení se považuje za doručené okamžikem zveřejnění v insolvenčním
rejstříku (§ 74 IZ). Dlužníku, insolvenční správci, zástupci věřitelů a
zajištěnému věřiteli se však doručuje i zvláštním způsobem (§ 75 odst. 2 IZ).

Krajský soud v Plzni
dne 21.10.2010

Mgr. Marek Matějka, v.r.
asistent soudce

Za správnost:
Františka Mašková

[pagebreak]
