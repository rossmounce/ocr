MSPH 89 INS 5393/2011-C10-2

 MSPH 89 ICm 2228/2011-47

USNESENÍ

Městský soud V Praze rozhodl samosoudcem JUDr. Hanou Homolovou V právní věci
žalobce: LEFKOSIA CZ s.r.o., IČ 270 88 812, se sídlem Praha 1 - Nové Město,
Truhlářská 1115/12, PSČ 110 00, právně zastoupen JUDr. Petrem Tomanem, advokátem,
se sídlem Praha 2, Trojanova 12, PSČ 120 00 proti žalovaným: 1. JUDr. Josef Cupka, se
sídlem Praha 2, Trojanova 18, PSČ 120 00, insolvenční správce dlužníka BESTSPORT
akciová společnost, IČ 190 13 825, se sídlem Praha 9, KŽižkovu 851, PSČ 190 00,
2. BESTPORT akciová společnost, IČ 190 13 825, se sídlem Praha 9, KŽižkovu 851,
PSČ 190 00, právně zastoupen Mgr. Lukášem Trojanem, advokátem, KŠD Šťovíček
advokátní kancelář s.r.o., se sídlem CITY TOWER, se sídlem Praha 4, Hvězdova 1716/2b,
PSČ 140 78 o určení pravosti popřené pohledávky

takto:

Řízení se přerušuje do pravomocného skončení řízení vedeného u Městského

soudu v Praze pod sp.zn. 33 Cm 85/2007.

Odůvodnění:

Žalobce se svým podáním ze dne 19.8.2011 domáhal rozhodnutí, kterým by soud určil
pravost jeho pohledávky za dlužníkem ve výši 118.305.320,- Kč s příslušenstvím ztitulu
náhrady škody.

Žalobce je přihlášeným insolvenčním věřitelem evidovaným pod č. 19.
v insolvenčním řízení dlužníka BESTSPORT akciová společnost, IC 190 13 825, se sídlem
Praha 9, K Zižkovu 851, PSC 190 00.

Žalovaný 1. je insolvenčním správcem dlužníka BESTSPORT akciová společnost,
IČ 190 13 825, se sídlem Praha 9, KŽižkovu 851, PSČ 190 00 (dále jen „IS“). Žalovaný
1. při přezkumném jednání konaném dne 28.06.2011, přihlášenou pohledávku věřitele č.19
popřel co do pravosti.

Žalovaný 2. je dlužníkem BESTSPORT akciová společnost, IČ 190 13 825, se sídlem
Praha 9, K Žižkovu 851, PSČ 190 00, u něhož byl zjištěn úpadek a povolena reorganizace.
Žalovaný 2. při přezkumném jednání konaném dne 28.06.2011, přihlášenou pohledávku
věřitele č. 19 popřel co do pravosti.

[pagebreak]
MSPH 89 INS 5393/2011-C10-2
Pokračování -2- MSPH 89 ICm 2228/2011

Žalobce na základě výzvy IS doručené mu dne 4.8.2011 podal žalobu na určení
pravosti své přihlášené pohledávky proti oběma popírajícím subjektům.

Podáním ze dne 15.02.2012 se žalovaný 1. vyjádřil kžalobě a zároveň navrhl, aby
soud z důvodu procesní ekonomie řízení přerušil a to až do pravomocného skončení řízení o
žalobě vedené u zdejšího soudu pod sp. zn. 33 Cm 85/2007. Žalovaný 1. uvedl, že pohledávka
byla žalobcem uplatněna u soudu již před zahájením insolvenčního řízení a to žalobou ze dne
21.6.2007, kterou se žalobce proti dlužníkovi domáhal zaplacení částky 118.305.320,- Kč
s příslušenstvím. Ve věci vydal zdejší soud rozsudek pod č.j. 33 Cm 85/2007 - 389 ze dne
25.3.2010, kterým žalobu zamítl. Žalobce podal proti tomuto rozsudku odvolání k Vrchnímu
soudu v Praze. Vzhledem k tomu, že právní důvod a výše uplatněné pohledávky
v insolvenčním řízení je totožná s právním důvodem a výší pohledávky uplatněné v původním
sporném řízení, a řízení o původní žalobě je již ve fázi projednání odvolání, je vhodné aby
soud řízení přerušil do pravomocného skončení původního řízení.

Dle ust. § 109 odst. 2 písm. c) zák. 99/1963 Sb. občanský soudní řád, ve znění
pozdějších předpisů (dále jen o.s.ř.), může soud řízení přerušit, pokud probíhá řízení, v němž
je řešena otázka, která může mít význam pro rozhodnutí soudu.

V předmětné věci je již vedeno řízení, ve kterém je jako předběžná otázka posuzována
pravost a výše žalobcem uplatněné pohledávky za dlužníkem. Insolvenční soud by proto
duplicitně prováděl dokazování, jakkoliv se nejedná o shodný předmět řízení, které již bylo
v původním řízení provedeno, což by odporovalo zásadám procesní ekonomie. Probíhá tedy
řízení, ve kterém je řešena otázka, která má význam pro rozhodnutí soudu a soud proto
rozhodl, že do pravomocného skončení řízení u Městského soudu v Praze vedeného pod
sp.zn. 33 Cm 85/2007, řízení u zdejšího soudu přeruší. Účinky spojené s podáním žaloby na
určení pravosti přihlášené pohledávky zůstávají v přerušeném řízení zachovány.

P o u č e ní : Proti tomuto usnesení lze podat odvolání a to do 15-ti dnů ode dne doručení
jeho písemného vyhotovení k Vrchnímu soudu v Praze, prostřednictvím soudu
zdejšího.

V Praze dne 15. března 2012
JUDr. Hana Homolová, v.r.
soudce
Za správnost vyhotovení:
Kantová

[pagebreak]
