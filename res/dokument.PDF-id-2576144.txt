Č.d. MSPH 89 INS 5393/2011-B-5l

Usnesení

Městský soud V Praze rozhodl samosoudkyní JUDr. Hanou Homolovou V insolvenční
věci dlužníka BESTSPORT akciová společnost, IČ: 190 13 825, se sídlem Praha 9,
K Žižkovu 851, PSČ 190 00 o způsobu řešení úpadku

II.

III.

IV.

VI.

VII.

takto:

Soud p o v o l uj e r e o r g a n i z a c i dlužníka BESTSPORT, akciová
společnost, IČ: 190 13 825, se sídlem Praha 9, KŽižkovu 851, PSČ 190 00.
Insolvenčním správcem dlužníka je JUDr. Josef Cupka, advokát se sídlem
Trojanova 18, Praha 2.

Soud ustanovuje odděleného insolvenčního správce - společnost IS
ŽIŽLAVSKÝ v.o.s., se sídlem Široká 5, 110 00 Praha 1 pro úkony, z nichž je
pro svůj poměr k některému z dlužníkových věřitelů či jejich zástupců
vyloučen insolvenční správce, zejména pro úkony spojené sincidenčními
spory, v nichž je účastníkem věřitel č. 18 - Sazka a.s., IČ 47116307, K Žižkovu
čp. 851, 190 93 Praha 9, a pro úkony dlužníka spojené s vymáháním
pohledávek za tímto věřitelem.

Znalcem za účelem ocenění majetkové podstaty se ustanovuje společnost
E&Y Valuations s.r.o., IČ: 16190581, se sídlem Praha 2, Karlovo nám. 10,
Ustanovenému znalci se ukládá, aby ve lhůtě 2 měsíců ode dne doručení
tohoto usnesení soudu předložil písemný znalecký posudek, ve kterém
provede ocenění majetkové podstaty.

Věřitelskému výboru se ukládá, aby ve lhůtě 15 dnů ode dne ustanovení
znalce schválil odměnu znalce a podal o tom neprodleně zprávu soudu.
Věřiteli č. 58 - PPF Healthcare N.V. se sídlem World Trade Center, Tower B,
Level 9, Strawinskylaan 933, 1077XX Amsterdam, Nizozemské království se
ukládá, aby ve lhůtě 120 dnů ode dne rozhodnutí o povolení reorganizace

předložil soudu reorganizační plán, nebo aby bez zbytečného odkladu sdělil,

že jej předložit nehodlá.

[pagebreak]
 

\.\v> ..-.~.~ .›..›\~. . . a . . \\.\J ~~\
 mx : çsncx.›x«'<ăzš:   .u či?

VIII. Ostatní věřitelé m0h0u předložit reorganizační plán až na základě výzvy
soudu, pokud věřiteli označenému ve výroku VII. právo sestavit

reorganizační plán zanikne.

Odůvodnění:

Usnesením zdejšího soudu č.d. MSPH 89 INS 5393/2011-A-24 ze dne 3. května 2011
byl zjištěn úpadek dlužníka a zároveň byla svolána schůze věřitelů, na kterou bylo jako
předmět jednání zařazeno mimo jiné i rozhodnutí věřitelů o způsobu řešení dlužníkova
úpadku.

Usnesením zdejšího soudu č.d. MSPH 89 INS 5393/2011-B-9 ze dne 3.června 2011
byl termín schůze změněn a stanoven na 28.června 2011.

Dne 13 .června 2011 podal dlužník návrh na povolení reorganizace.

Dne 17.června 2011 podali návrh na povolení reorganizace věřitelé č.15 - KKCG
STRUCTURED FINANCE LHVIITED se sídlem Christodoulides Building, 8 Alasias Street,
CY-3095, Limassol, Kypr (dále jen KKCG) a 58 - PPF Healthcare N.V. se sídlem World
Trade Center, Tower B, Level 9, Strawinskylaan 933, 1077XX Amsterdam, Nizozemské
království (dále jen PPF Healthcare). Zároveň navrhli, aby na schůzi věřitelů věřitelé svým
usnesením vyloučili přednostní právo dlužníka na sestavení reorganizačního plánu a aby jeho
sestavením byl pověřen věřitel č. 58. - PPF Healthcare.

Reorganizační plán dosud předložen nebyl.

Na schůzi věřitelů, která se konala dne 28.června 2011 věřitelé schválili návrh věřitelů
č. 15 a 58. na povolení reorganizace.

Dle ust. § 150 zák.č. 182/2006 Sb. o úpadku a způsobech jeho řešením, insolvenční
zákon dále jen IZ), má-li soud rozhodnout o způsobu řešení úpadku samostatným
rozhodnutím, schůze věřitelů svolaná rozhodnutím o úpadku může přijmout rozhodnutí o
způsobu řešení dlužníkova úpadku. Přijme-li schůze věřitelů usnesení podle ust. § 150,
rozhodne insolvenční soud o způsobu řešení úpadku podle tohoto usnesení. To neplatí, je-li v
době přijetí usnesení o způsobu řešení úpadku dlužníkem osoba, u které zákon tento způsob
řešení úpadku vylučuje, nebo je-li přijaté usnesení v rozporu s reorganizačním plánem
přijatým všemi skupinami věřitelů, který dlužník předložil insolvenčnímu soudu po
rozhodnutí o úpadku, ust. § 54 odst. 1 IZ se nepoužije ( ust. § 152 IZ). Nedojde-li ke zpětvzetí
návrhu na povolení reorganizace ani k jeho odmítnutí nebo zamítnutí, insolvenční soud
reorganizaci povolí (ust. § 328 IZ).

V daném případě byl návrh na povolení reorganizace podán osobou oprávněnou, byl
podán včas a obsahoval náležitosti, které stanoví zákon. Dlužník není osobou, u které zákon
řešení úpadku reorganizací vylučuje. Schůze věřitelů se postupem podle ust. §150 a
následujících ustanovení insolvenčního zákona řádně usnesla na tom, že způsobem řešení
dlužníkova úpadku bude reorganizace. Soud proto postupoval v souladu sust. § 152 IZ a
rozhodl podle usnesení schůze věřitelů a reorganizaci povolil.

[pagebreak]
     

Výrok ad. II. je odůvodněn ust. § 329 odst.1 b) IZ, správce byl ustanoven postupem
dle ust. § 29 IZ a na schůzi věřitelů potvrzen insolvenčním soudem.

Výrok ad. III. je odůvodněn skutečností, že ustanovený správce je zároveň na základě
usnesení zdejšího soudu č.d. MSPH 60 INS 628/2011-A-153 ze dne 29.3.2011 insolvenčním
správcem dlužníka Sazka a.s., IČ 47116307, se sídlem Praha 9, K Žižkovu čp. 851,
PSČ 190 93 (dálejen Sazka a.s.).

Dle ust. § 34 odst.1 IZ je-li insolvenční správce vyloučen z některých úkonů pro svůj
poměr jen k některému z dlužníkových věřitelů nebo jen k některému ze zástupců
dlužníkových věřitelů a není-li se zřetelem k charakteru pohledávky dlužníkova věřitele a
jeho postavení v insolvenčním řízení důvod pochybovat, že tento vztah ovlivní celkový
způsob výkonu práv a povinností insolvenčního správce, může insolvenční soud ustanovit pro
tyto úkony odděleného insolvenčního správce.

V daném případě je společnost Sazka a.s. pod číslem 18. přihlášeným věřitelem v
insolvenčním řízení na dlužníka, přičemž její pohledávka byla na přezkumném jednání
částečně popřena správcem. Vzhledem ktomu, že mezi dlužníkem a společností Sazka a.s.
jsou složité vzájemné právní vztahy a oba tyto subjekty mají vůči sobě vzájemné pohledávky
a závazky, je zřejmé že ustanovený správce bude pro svůj poměr k tomuto věřiteli vyloučen
zněkterých úkonů a to zejména vrámci případných incidenčních řízení a při vymáhání
pohledávek za tímto subjektem. Soud přitom nemá pochybnost, že by tato skutečnost mohla
ovlivnit celkový výkon práv a povinností ustanoveného insolvenčního správce v tomto řízení
a proto rozhodl o ustanovení odděleného insolvenčního správce a vymezil okruh úkonů, pro
které byl ustanoven. Tento okruh může být soudem rozšířen, vyplynou-li najevo další
skutečnosti zakládající vyloučení správce z dalších úkonů.

Výrok ad. IV. je odůvodněn ust.§ 154 odst. 1 IZ, podle kterého jestliže insolvenční
soud rozhodne, že způsobem řešení úpadku je reorganizace, spojí s tímto rozhodnutím i
rozhodnutí o ustanovení znalce za účelem ocenění majetkové podstaty a současně znalci
uloží, aby posudek vypracoval písemně. Dle ust. § 158 odst. 2 IZ schůze věřitelů, která přijme
usnesení o způsobu řešení úpadku reorganizací může též přijmout usnesení, kterým určí
osobu znalce podle odstavce 1, v takovém případě rozhodne insolvenční soud o ustanovení
znalce podle tohoto usnesení.

V daném případě schůze věřitelů postupem podle ust. § 158 přijala usnesení o osobě
znalce za účelem ocenění majetkové podstaty, kterým určila společnost E &Y Valuations
s.r.o., IČ: 16190581, se sídlem Praha 2, Karlovo nám. 10. Insolvenční soud neshledal důvody,
pro které by toto usnesení odporovalo společnému zájmu věřitelů a proto rozhodl o
ustanovení znalce podle tohoto usnesení. Výrokem ad. V. soud uložil ustanovenému znalci,
aby ve stanovené lhůtě vypracoval písemný posudek, kterým ocení majetkovou podstatu
dlužníka. Výrokem ad. VI. bylo věřitelskému výboru uloženo, aby schválil odměnu
ustanoveného znalce. Vpřípadě, že by věřitelský výbor uloženou povinnost nesplnil,
rozhodne o odměně znalce insolvenční soud (ust. §154 odst. 2 IZ).

Výrok ad. VII je odůvodněn ust. § 339 odst. 2 IZ, podle kterého přednostní právo
sestavit reorganizační plán má dlužník, i když návrh na povolení reorganizace podal některý
přihlášený věřitel. Může jej předložit současně s návrhem na povolení reorganizace anebo ve
lhůtě 120-ti dnů od rozhodnutí o povolení reorganizace. Tuto lhůtu může insolvenční soud na
návrh dlužníka přiměřeně prodloužit, nejdéle však o 120 dnů. Dle odst. 3 ust. § 339 IZ,

[pagebreak]
'  . s  :* .›:"'<\.{< 'vn ry"
× ~ m::   Na' .u ątö

,\ v*: :xf) „-'~'\_ :x -g -ą
.\.\.~'\.-' .vlššt

 

přednostní právo sestavit reorganizační plán nemá dlužník, jehož věřitelé se tak usnesli na
schůzi věřitelů. Schůze věřitelů, na které se projednává nebo schvaluje návrh na povolení
reorganizace, je oprávněna přijmout takové usnesení vždy. Nemá-li dlužník právo přednostně
sestavit reorganizační plán nebo zaniklo-li mu toto právo rozhodnutím insolvenčního soudu,
vyzve insolvenční soud k předložení reorganizačního plánu další osoby. Ustanovení § 339
odst.l IZ o lhůtách k předložení reorganizačního plánu a možnosti jejich prodloužení platí pro
tyto osoby přiměřeně.

Vdaném případě přijali věřitelé na schůzi usnesení, kterým vyloučili přednostní
právo dlužníka na sestavení reorganizačního plánu. Soud proto v souladu s tímto usnesením
pověřil sestavením reorganizačního plánu věřitele č.58 PPF Healthcare, nebot” se jedná o
věřitele, který předložil schůzí věřitelů schválený návrh na povolení reorganizace a výslovně
prohlásil, že je připraven reorganizační plán sestavit. Věřiteli stanovená lhůta odpovídá ust. §
339 odst.l IZ.

Výrok ad.VIII. je odůvodněn ust. § 339 odst.6 IZ stím, že insolvenční soud vyzve
další osoby k sestavení reorganizačního plánu až v případě, že vyzvanému věřiteli na základě
rozhodnutí soudu právo k sestavení reorganizačního plánu zanikne.

P 0 u č e n í : Proti tomuto rozhodnutí s e n e l z e odvolat (ust. § 328 IZ.) s výjimkou
výroku ad III, proti němuž lze podat odvolání ve lhůtě 15 dnů ode dne
doručení jeho písemného vyhotovení a to kVrchnímu soudu vPraze
prostřednictvím soudu zdejšího. V odvolání však lze namítat pouze to, že
ustanovený oddělený správce nesplňuje podmínky pro ustanovení nebo že
není nepodjatý. Ke skutečnostem které nastaly nebo vznikly po rozhodnutí
soudu prvního stupně se v odvolacím řízení nepřihlíží.

Účinky povolení reorganizace nastávají okamžikem zveřejnění rozhodnutí
v insolvenčním rejstříku.

Znalec je vyloučen z výkonu funkce, jestliže lze mít pro jeho poměr k věci,
k účastníkům řízení nebo k jejich zástupcům pochybnost o jeho nepodjatosti.
Jakmile se znalec nebo některý z účastníků dozví o skutečnostech, pro které
je znalec vyloučen, je povinen to neprodleně oznámit soudu. O tom, zda je
znalec vyloučen, rozhodne soud. Odměna znalce ustanoveného insolvenčním
soudem podle § 153 IZ se řídí předpisy, které obecně upravují odměňování
znalce při úkonech mimo soudní řízení. Výši odměny znalce schvaluje
věřitelský výbor, nedojde-li ke schválení odměny do 15 dnů po ustanovení
znalce, schvaluje jeho odměnu insolvenční soud.

Znalci se ukládá, aby podal znalecký posudek písemně ve 3 vyhotoveních, a
to ve lhůtě do 2 měsíců ode dne doručení tohoto usnesení.

Úkolem znalce je ocenit podle § 153 IZ obvyklou cenu majetkové podstaty
úpadce. Pro účely ocenění majetkové podstaty na základě rozhodnutí
insolvenčního soudu podle § 153 platí, že provoz dlužníkova podniku
skončil ke dni podání znaleckého posudku, části majetkové podstaty, ke
kterým je uplatněno právo na uspokojení ze zajištění, se ve znaleckém
posudku ocení i odděleně.

[pagebreak]
 

   

Znalec je povinen podat znalecký posudek ve stanovené lhůtě, ze závažných
důvodů může požádat soud o její prodloužení. Nepodá-li znalec do uplynutí
lhůty znalecký posudek, může mu být uložena pořádková pokuta až do výše
50.000,- Kč. Opožděné podání znaleckého posudku může mít za následek
snížení odměny až na polovinu.

Znalec může odepřít podání znaleckého posudku, nepatří-li vymezený úkol
do oboru jeho znalecké činnosti nebo kdyby podání znaleckého posudku
způsobil nebezpečí trestního stíhání sobě nebo osobám blízkým. O
důvodnosti odepření znaleckého posudku rozhoduje soud.

Kdo jako znalec podá nepravdivý, hrubě zkreslený nebo neúplný znalecký
posudek, bude potrestán odnětím svobody až na dvě léta nebo zákazem
činnosti ( §346 zák. 40/2009 Sb. Trestní zákoník)

V Praze dne 30. června 2011

JUDr. Hana Homolová, v.r.
samosoudce

Za správnost vyhotovení:

Kantová

[pagebreak]
