MSPH 89 INS 5393/2011
3 VSPH 512/2012-B-116

USNESENÍ

Vrchní soud vPraze jako soud odvolací rozhodl vsenátu složeném zpředsedy
JUDr. Michala Kubína a soudců JUDr. Jindřicha Havlovce a Mgr. Ivany Mlejnkové
vinsolvenční věci dlužníka BESTSPORT, akciová společnost, IČO: 19013825, se sídlem
Praha 9, KŽižkovu 851, zast. JUDr. Ing. Adamem Černým, LL.M., advokátem se sídlem
V Praze 2, Dřevná 2, o odvolání věřitelů: 1) PPF Healthcare N.V. se sídlem World Trade
Center, Tower B, Level 9, Strawinskylaan 933, 1077XX Amsterdam, Nizozemské království,
registrační číslo: 34308251, 2) KKCG STRUCTURED FINANCE LIMITED se sídlem
Christodoulides Building, 8 Alasias Street, CY-3095, Limassol, Kypr, identifikační číslo
HE179840, zast. Mgr. Davidem Koláčkem, LLM., advokátem se sídlem Praha 1,
Jungmannova 24, 3) THE BANK OF NEW YORK MELLON, LONDON BRANCH
se sídlem Londýn, E14 5AL, One Canada Square, Velká Británie, IČO 5522, zast.
Mgr. Tomášem Otrubou, advokátem BBH, advokátní kancelář, v.o.s. se sídlem
Klimentská 10, Praha 1, proti usnesení Městského soudu vPraze ze dne 28. března 2012,
 MSPH 89 INS 5393/2011-B-104,

takto:

Usnesení Městského soudu vPraze ze dne 28. března 2012, č.j. MSPH 89 INS
5393/2011-B-104, se m ě n í tak, že se s c h v a l u j e Zpráva 0 reorganizačním plánu
ze dne 17. února 2012 předložena věřitelem PPF HEALTHCARE N.V. se sídlem World
Trade Center, Tower B, Level 9, Strawinskylaan 933, 1077XX Amsterdam, Nizozemské
království, registrační číslo: 34308251.

Odůvodnění:

Městský soud vPraze (insolvenční soud) usnesením ze dne 28. března 2012,
č.j.MSPH 89 INS 5393/2011-B-104, neschválil Zprávu o reorganizačním plánu ze dne
17. února 2012 a reorganizační plán, který je její součástí, předložený věřitelem PPF
HEALTHCARE N.V. se sídlem World Trade Center, Tower B, Level 9, Strawinskylaan 933,
1077XX Amsterdam, Nizozemské království, registrační číslo: 34308251 (dále jen
„předkladatel“).

V odůvodnění svého rozhodnutí insolvenční soud konstatoval, že usnesením ze dne
3.5.2011,  MSPH 89 INS 5393/2011-A-24, zjistil úpadek dlužníka a že schůze věřitelů
konaná dne 28.6.2011 schválila návrh věřitelů na povolení reorganizace a přijala usnesení,
kterým vyloučila přednostní právo dlužníka na sestavení reorganizačního plánu,
aže usnesením ze dne 30.6.2011,  MSPH 89 INS 5393/2011-B-51, povolil reorganizaci
dlužníka a uložil předkladateli, aby ve lhůtě 120 dnů ode dne rozhodnutí o povolení
reorganizace předložil soudu reorganizační plán, nebo aby bez zbytečného odkladu sdělil,
že jej předložit nehodlá.

Podáním ze dne 17.2.2012 předložil předkladatel zprávu o reorganizačním plánu (dále
jen „Zpráva“) a reorganizační plán (dále jen „Plán“), který je její součástí. Insolvenční soud
vyzval předkladatele, aby své podání opravil a doplnil o údaje o tom, jakým způsobem budou
zajištěna práva věřitelů s pohledávkami, ohledně kterých nebude ke dni skončení reorganizace

[pagebreak]
2 MSPH 89 INS 5393/2011
3 VSPH 512/2012

pravomocně skončen incidenční spor a věřitelů s pohledávkami vázanými na odkládací
podmínku, ohledně kterých ke dni skončení reorganizace nebude podmínka splněna, a jak
budou zajištěna práva věřitelů zapodstatových a jim naroveň postavených pohledávek, které
nebudou splatné ke dni účinnosti plánu. Soud též předkladatele vyzval, aby doložil, na čem
se zakládá předpoklad, že prostředky zúvěrového f1nancování dlužníka postačí k jejich
úhradě a s jakým časovým průběhem reorganizace bylo v tomto směru počítáno, a jak budou
zajištěna práva věřitelů zapodstatových pohledávek a jim naroveň postavených pohledávek,
které nebudou vplné výši a včas uspokojeny do doby skončení reorganizace. Zároveň
předkladatele poučil, že nebude-li přes tuto výzvu podání řádně opraveno a doplněno, soud
zprávu o reorganizačním plánu a reorganizační plán, který je její součástí, neschválí.

Na výzvu soudu předkladatel reagoval podáním ze dne 15.3.2012. Zdůraznil v něm,
že je osobou odlišnou od dlužníka, a proto při zpracování plánu vycházel zdostupných
informací. Ve snaze zajistit proveditelnost reorganizace a zajistit větší výnos po všechny
věřitele uzavřel s dlužníkem smlouvu o úvěrovém frnancování a vzal na sebe závazek
z vlastních prostředků reorganizaci f1nancovat. Podle předkladatele plán dostatečně zajišťuje
postavení věřitelů popřených pohledávek a podmíněných pohledávek a jejich právo
na uspokojení v rámci navržené reorganizace i po jejím skončení. Poskytnutý úvěr postačuje
k zajištění bezproblémového provozu podniku až do vkladu podniku a současně k zajištění
úhrady nákladů reorganizace před vkladem a poté až do likvidace a výmazu dlužníka
z obchodního rejstříku. Skutečnost, že podnik dlužníka, jehož provoz by mohl být zdrojem
pro úhradu pohledávek za podstatou, bude vložen do společnosti BSS Arena a.s., je dle
předkladatele dostatečně kompenzována poskytnutím frnančního úvěru. Zákon předvídá
situaci, kdy dlužník nebude své splatné peněžité závazky (pohledávky za podstatou
a pohledávky jim naroveň postavené) hradit a spojuje s touto skutečností možnost rozhodnutí
o přeměně reorganizace v konkurs pouze v případě, že toto porušování povinností dlužníkem
dosáhne intenzity „podstatného rozsahu“.

Cituje ustanovení § 343, § 344, § 347 odst. 4, § 348 odst. 1 a § 340 odst. 2 IZ
insolvenční soud bez bližšího odůvodnění dovodil, že shledá-li soud, že nejsou splněny
podmínky pro schválení reorganizačního plánu dříve, nežli o něm hlasovala schůze věřitelů
a nepodaří-li se tento nedostatek zhojit za přiměřeného užití ustanovení § 43 o.s.ř., zprávu
o reorganizačním plánu a reorganizační plán, který je její součástí, neschválí. Současně ovšem
konstatoval, že pokud jde o úhradu zapodstatových a jim naroveň postavených pohledávek,
je na věřitelích, aby v rámci případného hlasování o reorganizačním plánu posoudili
dostatečnost jejich zajištění v předloženém Plánu.

Předloženou Zprávu a Plán prověřil co do jejich obsahu a formálních náležitostí a
neshledal přitom žádné nedostatky. Uvedl, že Zpráva vyhovuje požadavkům stanoveným
v příloze k vyhlášce č. 311/2007 Sb. Naproti tomu insolvenční soud měl zato, že předložená
Zpráva a Plán vykazují zásadní nedostatky obsahové, které nebyly předkladatelem odstraněny
a které brání jejich schválení.

Zpráva a Plán předpokládají, jak uvedl insolvenční soud, vyřešení dlužníkova úpadku
tím, že dlužník vloží svůj majetek do dvou nově založených dceřiných společností (BSS
Arena a.s. a BSS Services a.s.) a zjištěné pohledávky dlužníkových věřitelů (jakož i některé
pohledávky za podstatou, jejichž věřitelé s takovým postupem individuálně souhlasili)
uspokojí předáním akcií těchto dvou dceřiných společností (Zpráva 4.1.1). Konečným
výsledkem reorganizace bude, že společnost BSS Arena a.s. bude provozovat O2 ARENU,
nezatíženou starými závazky dlužníka. Jejími akcionáři budou dlužníkovi věřitelé, a to

[pagebreak]
3 MSPH 89 INS 5393/2011
3 VSPH 512/2012

V poměrech, vyplývajících z pořadí a vzájemných poměrů jejich pohledávek za dlužníkem.
Společnost BSS Services a.s. bude zrušena s likvidací, a peněžní prostředky, které obdrží
na inkaso regresní pohledávky za společností Sazka sázková kancelář a.s., budou vyplaceny
jejím akcionářům (tedy dlužníkovým věřitelům) jako likvidační zůstatek. Provoz dlužníka
bude do doby splacení vkladu podniku hrazen z prostředků úvěru poskytnutého dlužníkovi
na základě smlouvy o úvěrovém financování uzavřené mezi předkladatelem a dlužníkem
(Zpráva 6.2.6). Z těchto prostředků budou rovněž hrazeny náklady reorganizace a pohledávky
za podstatou a pohledávky jim naroveň postavené. Dlužník bude po skončení reorganizace
zrušen s likvidací (Zpráva 4.1.6 - 4.1.8). Časový průběh reorganizace je předpokládán
nejpozději do 30.6.2013 (Plán 11.1.1 a Plán 13.2). Pohledávky z úvěrového financování jsou
splatné nejpozději do 31.12.2012, nebude-li mezi stranami dohodnuto jinak (Smlouva o úvěru
1.1).

Takový Plán je podle insolvenčního soudu v rozporu s insolvenčním zákonem a
jinými právními předpisy a negarantuj e, že každý věřitel získá plnění, jehož celková současná
hodnota je ke dni účinnosti reorganizačního plánu stejná nebo vyšší než hodnota plnění, které
by zřejmě obdržel, kdyby dlužníkův úpadek byl řešen konkursem.

K tomuto závěru insolvenční soud dospěl s odkazem na ustanovení § 1 a § 2 IZ, poté,
co porovnal jako způsoby řešení dlužníkova úpadku konkurs a reorganizaci. Zvlášť zdůraznil,
že pokud jde o dopad reorganizace na věřitele, jejichž pohledávky nebudou ke dni účinnosti
plánu zjištěny, Plán předpokládá, že budou nahrazeny pohledávkami na vydání akcií
dceřiných společností v den, kdy nabude právní moci soudní rozhodnutí, jímž budou tyto
popřené pohledávky pro účely insolvenčního řízení zjištěny (Zpráva 10.4.2.a), Plán 9.2.3.a).
Nebudou-li na základě soudního rozhodnutí zjištěny, či nastane-li jiná právní skutečnost,
v jejímž důsledku nebudou v insolvenčním řízení uspokojeny, zaniknou bez náhrady (Zpráva
10.4.2.b), Plán 9.2.3.b). Pokud nedojde knabytí právní moci rozhodnutí do skončení
reorganizace, pak se i po tomto datu postupuje podle příslušných ustanovení obsažených
v Plánu (Zpráva 10.42 poslední odst.). Plán podle soudu prvního stupně neobsahuje žádná
ustanovení, která by řešila otázku neuspokojených věřitelů po skončení reorganizace
a insolvenčního řízení.

Reorganizační plán přitom musí podle ustanovení § 340 odst. 2 IZ obsahovat způsob,
jakým bude zajištěno splnění pohledávek, ohledně kterých nebyl dosud skončen incidenční
spor, a pohledávek vázaných na odkládací podmínku. Tato součást plánu je podle
insolvenčního soudu zákonem vyžadována právě s ohledem na to, že splněním
reorganizačního plánu reorganizace a insolvenční řízení končí, aniž by bylo toto rozhodnutí
vázáno na pravomocné ukončení incidenčních sporů. Věřitelé dosud nezjištěných pohledávek
by tak ztratili možnost domoci se svých práv u soudu. Byl-li splněn v podstatných částech
reorganizační plán, věřitelé byli uspokojeni, bylo dosaženo cíle insolvenčního řízení. Dlužník
již není v úpadku a odpadl předmět insolvenčního řízení. Insolvenční soud v této souvislosti
zdůraznil, že podle ustanovení § 364 odst. 2 IZ splnění reorganizačního plánu nebo jeho
podstatných částí vezme insolvenční soud na vědomí rozhodnutím, kterým reorganizace
končí. Po skončení reorganizace rozhodne insolvenční soud o odměně insolvenčního správce
a jeho nákladech. Jakkoliv to není explicitně vzákoně uvedeno, soud rozhodne o tom,
že insolvenční řízení se končí, insolvenční soud odkázal na analogickou aplikaci ustanovení
§ 309 odst. 4 IZ a § 413 IZ. Skončí-li insolvenční řízení, zaniknou tím podmínky
pro pokračování dosud neskončených incidenčních sporů a insolvenční správce, který je jejich
účastníkem, bude zproštěn funkce. Dlužník bude v daném případě zrušen s likvidací. Proto
musí být podle soudu prvního stupně součástí Plánu též úprava toho, jakým způsobem budou

[pagebreak]
4 MSPH 89 INS 5393/2011
3 VSPH 512/2012

zajištěna práva těch věřitelů, jejichž pohledávky nebudou do skončení reorganizace zjištěny.
V případech, kdy reorganizace spočívá v postupném uspokojování pohledávek věřitelů
při zachování provozu dlužníkova podniku (§ 316 odst. 1 IZ), zpravidla dojde kukončení
incidenčních sporů za jejího trvání. Pokud však k reorganizaci dojde jinak než postupným
uspokojováním věřitelů a dlužník v jejím průběhu pozbude veškerého majetku, který by mohl
být použit jako zdroj pro úhradu následně zjištěných pohledávek, je třeba, aby jejich úhrada
byla zajištěna jinak.

Zajištění práv těchto věřitelů je možné tak, že je převezmou nebo zajistí jejich splnění
od dlužníka odlišné osoby v souladu s ustanovením § 340 písm.e) IZ. Jinak by soud ukončil
insolvenční řízení, zprostil insolvenčního správce funkce a jednotlivá incidenční řízení tímto
insolvenčním řízením vyvolaná by nutně musela být zastavena pro nedostatek podmínek
řízení. Vdaném případě by podle soudu prvního stupně pro věřitele těchto pohledávek
nepochybně nastala „jiná právní skutečnost, v jejímž důsledku nebude příslušná pohledávka
v Insolvenčním řízení uspokojena“ a jejich pohledávka by bez náhrady zanikla (Plán 9.2.3 b).
Tito věřitelé přitom nemají právo o Plánu hlasovat a předkladatel výslovně navrhl, aby jim
soud toto právo nepřiznal (Plán 4.3.3 b). Insolvenční soud zdůraznil, že jde o nikterak
nepatmý rozsah pohledávek, nebot” z celkového objemu přihlášených pohledávek ve výši
18.403.902.943,38 Kč byly žalobou uplatněny pohledávky ve výši 5.691.789.024,46 Kč. Plán
by tak nastolil situaci, kdy by jedna skupina věřitelů svým rozhodnutím vyvolala zánik
pohledávek jiné skupiny věřitelů, aniž by jim byla zachována možnost bránit se tomuto
postupu u soudu. Argument předkladatele, že po zproštění insolvenčního správce by mohl
ve sporech pokračovat, dlužník podle insolvenčního soudu neobstojí, nebot” neuvažuje ty
pohledávky, které byly popřeny pouze správcem (pohledávky ve výši 5.715.843.688,39 Kč).
Nadto opomíjí skutečnost, že Plán předpokládá likvidaci dlužníka.

Věřitelé zapodstatových a jim naroveň postavených pohledávek, ač se jedná
nepochybně o věřitele, jejichž pohledávky nejsou reorganizačním plánem dotčeny, nebyli
Plánem označeni jako samostatná skupina (ustanovení § 337 odst. 2 písm.c) IZ). Podle soudu
prvního stupně je třeba ustanovení § 348 odst. 1 písm. d) IZ vykládat tak, že tyto pohledávky,
pokud již vznikly ke dni účinnosti reorganizačního plánu, musí být ihned uhrazeny, a pokud
dosud nevznikly, musí být určen způsob, jakým budou hrazeny ihned poté, co vzniknou
aposkytnuta dostatečná garance, že vreorganizaci bude zachován jejich prioritní režim.
Krácení úhrady zapodstatových pohledávek pro nedostatek není vreorganizaci přípustné
(s ohledem na požadavek „výhodnosti“ reorganizace pro každou skupinu věřitelů) a
reorganizační plán musí proto zásadně garantovat, že věřitelé zapodstatových a jim naroveň
postavených pohledávek budou uspokojeni zcela, a to i ohledně těch pohledávek, které ke dni
účinnosti plánu ještě nevznikly. Vopačném případě - jak uvedl insolvenční soud - hrozí,
ževrámci reorganizace určitá skupina věřitelů dosáhne uspokojení svých pohledávek
ve vyšší míře nežli vkonkursu, avšak na úkor věřitelů zapodstatových a jim naroveň
postavených pohledávek, pro jejichž úhradu nebudou v majetkové podstatě zdroje.

Na základě těchto východisek insolvenční soud analyzoval předloženou Zprávu
a hlavní skupiny pohledávek za podstatou a zdůraznil, že Smlouva o úvěrovém financování
umožňuje dlužníkovi čerpat prostředky až do výše 75.000.000,- Kč, což je dle informací
od finančního poradce dlužníka částka (s rezervou až 7.000.000,- Kč) postačující na pokrytí
těchto pohledávek. K doložení této skutečnosti předložil Předkladatel „Výhled Cash Flow
společnosti BESTSPORT akciová společnost k5.lednu 2012“ a požádal, aby sohledem
na citlivost obsažených údajů nebyl tento přehled zveřejněn v insolvenčním rejstříku. Z tohoto
materiálu zpracovaného finančním poradcem dlužníka vyplývá, že po celou předpokládanou

[pagebreak]
5 MSPH 89 INS 5393/2011
3 VSPH 512/2012

dobu reorganizace do ukončení insolvence bude mít dlužník dostatek peněžních prostředků.
V této souvislosti insolvenční soud poukázal na článek 1.1 Smlouvy o úvěru uzavřené mezi
předkladatelem a dlužníkem, podle něhož je datem konečné splatnosti poskytnutého úvěru
31.12.2012. Z toho je podle soudu prvního stupně zřejmé, že překladatel garantuje dlužníkovi
úvěrové prostředky na úhradu zapodstatových a jim naroveň postavených pohledávek
anákladů spojených slikvidací (Smlouva o úvěru 2.2) pouze do 31.12.2012. Poté může
Předkladatel pozastavit čerpání úvěru (Smlouva o úvěru 11.14.1), zesplatnit čerpání úvěru,
úroků zprodlení, jakož i jakékoliv jiné dlužné částky, a to okamžitě nebo na požádání
Předkladatele (Smlouva o úvěru 11.14.2), vypovědět poskytnutí úvěru či vypovědět Smlouvu
o úvěru (Smlouva o úvěru 11.14.3), snížit částku úvěru na nulu (Smlouva o úvěru 11.14.4).
Je ovšem na věřitelích - uzavřel insolvenční soud - aby v rámci případného hlasování
o reorganizačním plánu posoudili dostatečnost jejich zajištění v předloženém Plánu.

Insolvenční soud však sám (tedy nepřipustil, že by tuto „dostatečnost“ mohli zkoumat
věřitelé) shledal nedostatečnou úpravu ve vztahu kvěřitelům zapodstatových a jim naroveň
postavených pohledávek, které dlužník popírá. Odkázal přitom na článek 5.2.1, v němž
předkladatel výslovně prohlásil, že některé pohledávky z obchodního styku dlužník rozporuje
z hlediska jejich existence či výše, plán ovšem neřeší, jakým způsobem budou zajištěna práva
věřitelů těchto pohledávek v případě skončení reorganizace a insolvenčního řízení. Dlužník
totiž není povinen uspokojit takovou pohledávku dříve, než o ní bude pravomocně
rozhodnuto, reorganizační plán proto musí podle soudu s plněním příslušejícím této
pohledávce počítat a její splnění zajistit obdobně jako v případě dosud nezjištěných
pohledávek, o kterých je veden incidenční spor. V opačném případě, kdy by bylo ukončeno
insolvenční řízení a dlužník vstoupil do likvidace, je zřejmé, že uspokojení těchto pohledávek
by bylo ohroženo a plnění, jehož by se takovému věřiteli dostalo, by bylo nižší než v případě
konkursu.

Proto insolvenční soud shledal analyzované části Plánu v rozporu s ustanovením § 5
písm. a) a s ustanovením § 348 d) IZ a též s čl. 36 Listiny základních práv a svobod, čl. 4 a 6
Úmluvy o ochraně lidských práv a základních svobod. Uzavřel, že plán nespravedlivě
poškozuje věřitele, jejichž pohledávka nebyla vřízení zjištěna či je vázána na podmínku
avěřitele pohledávek za podstatou a pohledávek jim naroveň postavených, které dlužník
popírá, omezuje právo těchto věřitelů domáhat se ochrany svých práv u soudu či jiného
orgánu a jejich právo na spravedlivý proces.

Insolvenční soud též upozornil předkladatele na nevhodnost úpravy, při které budou
akcie distribuovány věřitelům bezprostředně po zvýšení základního kapitálu společnosti BSS
Arena a.s. Majetková podstata dlužníka by tak podle soudu byla připravena o veškerý
zpeněžitelný majetek, který by jinak mohl být použit kuspokojení věřitelů. Vtakovém
případě, pokud by následně došlo kpřeměně reorganizace vkonkurs, by bylo možno jen
velmi obtížně zvrátit již uskutečněné kroky a naplnění zásady spravedlnosti insolvenčního
řízení by bylo ohroženo. Vzhledem k nedostatečnosti zákonné úpravy soud předkladatele
ke změně této úpravy nevyzýval a ponechal posouzení její vhodnosti na věřitelích v rámci
případného hlasování o přijetí plánu.

Proti usnesení soudu prvního stupně se včas odvolal předkladatel a dále věřitelé č. 15
a č. 56. Předkladatel namítal, že insolvenční soud nesprávně při posuzování zprávy
o reorganizačním plánu posuzoval sám plán a nikoliv pouze to, zda zpráva má náležitosti
stanovené prováděcími předpisy. Vtéto souvislosti citoval několik rozhodnutí různých
insolvenčních soudů, jež vycházejí právě ztohoto předpokladu. Vodůvodnění svého

[pagebreak]
6 MSPH 89 INS 5393/2011
3 VSPH 512/2012

rozhodnutí insolvenční soud výslovně potvrdil, uvádí se vodvolání, že Zpráva vyhovuje
požadavkům stanoveným Vyhláškou. Odvolatel též vytýkal insolvenčnímu soudu nesprávné
závěry, týkající se posuzování samotného reorganizačního plánu (ač tak neměl insolvenční
soud v této fázi vůbec činit). Podle odvolatele není v rozporu s insolvenčním zákonem
skutečnost, že v Plánu není vytvořena samostatná skupina věřitelů pohledávek za majetkovou
podstatou a pohledávek naroveň jim postavených. Odvolatel poukázal na několik rozhodnutí
obou vrchních soudů, jež jsou založena právě na tomto závěru.

Skutečnosti, že v reorganizačním plánu a s ním předložených dokumentech nejsou
obsažena ustanovení o zajištění splnění pohledávek za majetkovou podstatou, které mohou
vznikat až v budoucnu a na něž se tedy nevztahuje ustanovení § 348 odst. 1 písm.e) IZ, jsou
v souladu s insolvenčním zákonem. Po předkladateli nelze požadovat více, než co je uvedeno
ve Zprávě, jde-li o vytvoření rezervy na údajné či dlužníkem popírané pohledávky
za podstatou.

Na překážku schválení plánu není podle odvolatele ani sjednané úvěrové financování.
Ujednání o splatnosti těchto úvěrů neohrozí placení jiných pohledávek za majetkovou
podstatou či pohledávek postavených naroveň.

Ustanovení Plánu, upravující postavení věřitelů popřených pohledávek a podmíněných
pohledávek, jsou v souladu insolvenčním zákonem zejména proto, že rozhodnutím, jímž soud
vezme na vědomí splnění podstatných částí reorganizačního plánu, insolvenční řízení bez
dalšího nekončí. To podle odvolatele platí vždy, nej sou-li ukončeny incidenční spory.

Z těchto důvodů předkladatel žádal, aby odvolací soud napadené usnesení zrušil, věc
vrátil kdalšímu řízení soudu prvního stupně a zavázal jej závazným názorem kvýkladu
otázek, s nimiž soud spojil svůj nesouhlas s Plánem.

Druhý odvolatel uplatnil vodvolání obsahově stejnou námitku jako předkladatel,
vztahující se k nesprávnému postupu insolvenčního soudu při zkoumání Plánu, a žádal, aby
odvolací soud napadené usnesení zrušil. Co do obsahu je identické i odvolání třetího
odvolatele a vyjádření dlužníka.

Odvolací soud zpodnětu podaných odvolání přezkoumal podle § 212 a § 212a
napadené usnesení včetně předcházejícího řízení a došel kzávěru, že odvolání jsou
opodstatněna.

Insolvenční soud při svém rozhodování především vyšel z nesprávného předpokladu,
že soud je povolán posuzovat a schvalovat reorganizační plán, aniž se kněmu vyjádřili
věřitelé hlasováním na schůzi svolané soudem podle § 344 odst. 1 IZ.

Úprava v ustanovení § 338 a § 344 až § 348 IZ rozděluje řízení následující
po povolení reorganizace soudem do jejího schvalování podle § 348 IZ, nejen z časového
hlediska ale také z hlediska vymezení oprávnění, jež náleží insolvenčnímu soudu,
předkladateli, dotčeným osobám a schůzi věřitelů, do několika období. V prvém období může
být reorganizační plán vyjednáván mezi dotčenými osobami a předkladatelem
reorganizačního plánu bez omezení do doby než je předložen insolvenčnímu soudu společně
se zprávou o reorganizačním plánu. Po předložení reorganizačního plánu insolvenčnímu
soudu musí být jednání ukončena až do okamžiku předložení zprávy o reorganizačním plánu
věřitelům podle § 343 odst. 3 IZ. Pro tuto fázi řízení je příznačné, že soud do ní nezasahuje.

[pagebreak]
7 MSPH 89 INS 5393/2011
3 VSPH 512/2012

Předloženou zprávu o reorganizačním plánu musí soud schválit (§ 343 odst. 3 IZ),
schválení soudem je nejen zákonnou podmínkou zveřejnění zprávy, ale též podmínkou pro to,
aby soud mohl svolat schůzi věřitelů, na níž se bude reorganizační plán projednávat a věřitelé
o něm budou hlasovat (popř. i mimo schůzi za podmínek stanovených v § 345 IZ). Bez
ohledu na to, zda součástí zprávy je sám reorganizační plán, nebo jeho shrnutí (§ 343 odst. 1
IZ), soud se zabývá jen samotnou zprávou, nikoliv plánem či jeho shrnutím.

Insolvenční soud pouze zkoumá to, zda předložená zpráva o reorganizačním plánu má
náležitosti stanovené v§ 25 vyhlášky č. 311/2007 Sb., ve znění vyhlášky č. 70/2011 Sb.,
a jednotlivé části zprávy mají minimální náležitosti stanovené v příloze k této vyhlášce.
Vyhovuje-li zpráva těmto požadavkům, soud ji schválí a zveřejní ji v insolvenčním rejstříku.
Tímto zveřejněním je zpráva o reorganizačním plánu předložena věřitelům. V této fázi se tedy
soud reorganizačním plánem (jeho schvalováním) nezabývá.

Zda reorganizační plán vyhovuje požadavkům ustanovení § 348 IZ, soud zkoumá až
poté, co proběhla schůze věřitelů, na níž byl plán projednán a hlasováno o něm (s výjimkou
situace upravené v § 345 IZ, tedy jestliže věřitelé hlasovali o přijetí reorganizačního plánu
mimo schůzi věřitelů). Teprve poté se soud může zabývat tím, zda hlasováním věřitelů přijatý
reorganizační plán (případně přijatý alespoň jednou skupinou věřitelů) může být schválen.

Insolvenční soud tedy vyšel z nesprávného právního závěru, jestliže zákonnou úpravu
vyložil tak, že je oprávněn neschválit reorganizační plán ještě před tím, než o něm jednala
a hlasovala schůze věřitelů. V této souvislosti jen odvolací soud připomíná, že předkladatel
reorganizačního plánu může do rozhodnutí o schválení reorganizačního plánu reorganizační
plán doplnit nebo změnit. Věřitelé pak hlasují o reorganizačním plánu v té podobě, jaká
vyplývá z jeho změn (§ 350 odst. 3 IZ). Ostatně dříve, než je znám výsledek hlasování, ani
není vymezen rozsah, v jakém může soud zkoumat reorganizační plán (§ 348 odst. 2 IZ).

Protože rozhodnutí soudu prvního stupně je nesprávné, odvolací soud je podle § 220
odst. 1 o.s.ř. změnil tak, že schválil předkladatelem předloženou Zprávu o plnění
reorganizačního plánu. Odvolací soud, stejně jako insolvenční soud, totiž vtéto zprávě
neshledal žádných nedostatků z hlediska požadavků obsažených v ustanovení § 25 vyhlášky
č. 311/2007 Sb., ve znění vyhlášky č. 70/2011 Sb.

Jak uvedeno, v této fázi řízení je předčasné zabývat se zákonnými podmínkami
schválení reorganizačního plánu. Jelikož insolvenční soud tak přesto učinil a v důsledku toho
se vyslovil k několika pro další řízení zásadním otázkám, odvolací soud považuje za potřebné
pro další průběh insolvenčního řízení se k některým z nich vyjádřit.

Schválení reorganizačního plánu podle § 348 InsZ není samozřejmě vázáno
na ukončení všech incidenčních sporů. Pokud řízení o některých incidenčních sporech trvá
nebo je některá zpohledávek věřitelů vázána na splnění odkládací podmínky, musí být
v reorganizačním plánu takové pohledávky zařazeny do příslušných skupin a stanoven způsob
a rozsah, jakým budou věřitelé uspokojeni pro případ, že pohledávka bude pokládána
za zjištěnou, resp. dojde ke splnění odkládací podmínky. Uspokojení pohledávek, ohledně
kterých nebyl skončen incidenční spor nebo podmíněných pohledávek, může být zajištěno
vytvořením rezervy v reorganizačním plánu, ze které budou takové pohledávky
uspokojovány, pokud budou zjištěny, resp. podmínka bude splněna. Jinak tato rezerva

[pagebreak]
8 MSPH 89 INS 5393/2011
3 VSPH 512/2012

poslouží k navýšení plnění ostatním Věřitelům způsobem předpokládaným V reorganizačním
plánu.

S předkladatelem lze též souhlasit, že Vrchní soudy Ve sVé judikatuře dosud
neshledávaly V rozporu se zákonem reorganizační plány, V nichž nebyly Vyčleněny
do samostatné skupiny pohledávky za majetkovou podstatou a pohledávky jim postavené
naroveň (zejména usnesení Vrchního soudu VPraze č.j. KSCB 28 INS 1740/2011, 3 VSPH
925/2011-B-166 ze dne 11.10.2011, či dříve  KSCB 28 INS 2880/2008, 1 VSPH
343/2009-B-103 ze dne 28.7.2009). Rozhodující je hledisko obsahové, totiž aby byla splněna
podmínka stanovená V § 348 odst. 1 písm.e) IZ. V této souvislosti odvolací soud zdůrazňuje,
že citované ustanovení míří na pohledávky za podstatou a jim naroveň postavené, jež V době
schvalování reorganizačního plánu lze uplatnit, nikoliv na ty, jež snad mohou Vbudoucnu
vznikat. V souladu se zákonem je též postup předkladatele, pakliže V Plánu předpokládá
finanční rezerVu na dlužníkem popírané pohledávky za podstatou.

P 0 u č e n í : Proti tomuto usnesení není dovolání přípustné.

V Praze dne 26. června 2012

JUDr. Michal Kubín, V.r.
předseda senátu

Za správnost vyhotovení:
Borodáčová

[pagebreak]
