MSPH 89 INS 5393/2011-C9-2

Č.j. 89 ICm 2204/2011-7

Usnesení

Městský soud V Praze rozhodl samosoudcem JUDr. Hanou Homolovou V právní věci
žalobce: Mart s.r.o., IČ 255 10 584, se sídlem Hodonín, třída Bří Čapků 2857/4,
PSČ 395 03, právně zastoupeného Mgr. Jaromírem Kráčalíkem, advokátem se sídlem
Hodonín, Lipová alej 6, PSČ 695 01 proti žalovanému: JUDr. Josef Cupka, advokát se
sídlem Trojanova 18, Praha 2, insolvenční správce dlužníka BESTSPORT akciová
společnost, IČ 190 13 825, se sídlem KŽižkovu 851, Praha 9, PSČ 190 93, o určení
pravosti pohledávky

takto:

I. Řízení o žalobě na určení pravosti pohledávky žalobce za společností
BESTSPORT akciová společnost, IČ 190 13 825, se sídlem Praha 9,
K Žižkovu 851, PSČ 190 93, ve výši 85.573,20 Kč s e z a s t a v u j e.

II. Žádný z účastníků nemá právo na náhradu nákladů řízení.

Odůvodnění:

Žalobce se domáhal podáním došlým soudu dne 18.08.2011 určení pravosti a výše
svých nevykonatelných pohledávek za dlužníkem, které řádně přihlásil a které byly na
přezkumném jednání, které se konalo dne 28.06.2011 popřeny zcela pro pravost a výši a to
jak insolvenčním správcem tak dlužníkem. Žalobce se přezkumného jednání nezúčastnil.
Žalobu podal pouze proti insolvenčnímu správci.

Z insolvenčního spisu vedeného zdejším soudem pod spisovou značkou
MSPH 89 INS 5393/2011 soud zjistil, že dne 01.06.2011 přihlásil žalobce jako věřitel č. 55
v tomto insolvenčním řízení svoji nevykonatelnou pohledávku za dlužníkem v celkové výši
85.573,20 Kč. Dne 28.06.2011 se konalo u zdejšího soudu přezkumné jednání, v jehož rámci
popřeli jak správce tak dlužník předmětnou pohledávku pro pravost. Na schůzi věřitelů, která
se konala rovněž 28.06.2011 schválili věřitelé návrh na povolení reorganizace. Soud podle
tohoto usnesení reorganizaci povolil svým usnesením č.d. 89 INS 5393/2011-B-51 ze dne
30.6.2011. Správce v návaznosti na výsledek přezkumného jednání a neúčast věřitele zaslal
věřiteli výzvu k podání incidenční žaloby. Ve výzvě poučil mimo jiné věřitele o tom, že
žalobu je třeba podat proti insolvenčnímu správci a dlužníkovi. Výzva byla věřiteli doručena
dne 04.08.2011.

[pagebreak]
 

MSPH 89 INS 5393/2011-C9-2

wľmxš  m1,*: :š 1×* ř.
\<:š.~t   .-.\..-:š ....

 

Přezkoumání přihlášených pohledávek se děje na přezkumném jednání nařízeném
insolvenčním soudem [ust. § 190 odst. 1 zákona č. 182/2006 Sb., o úpadku a způsobech jeho
řešení (insolvenční zákon), ve znění pozdějších předpisů (dále jen „IZ“)]. Přezkoumání
pohledávek při přezkumném jednání se děje podle seznamu přihlášených pohledávek
(ust. § 191 IZ). Dlužník a insolvenční správce mohou popírat pravost, výši a pořadí všech
přihlášených pohledávek. Incidenčními spory jsou spory o pravost, výši nebo pořadí
přihlášených pohledávek [ust. §159 odst. 1 písm. a) IZ]. Incidenční spor se projedná a
rozhodne na návrh oprávněné osoby, podaný v rámci insolvenčního řízení u insolvenčního
soudu, tento návrh má povahu žaloby (ust. § 160 odst. 1 IZ). Žalobu podanou podle odstavce
1 opožděně nebo osobou, která k tomu nebyla oprávněna, insolvenční soud odmítne
(ust. § 160 odst. 4 věta prvá IZ). Brání-li projednání incidenční žaloby nedostatek podmínek
řízení, který nelze odstranit, nebo který se nepodařilo odstranit, insolvenční soud řízení o této
žalobě zastaví. Popření pohledávky dlužníkem má v reorganizaci tytéž účinky, jako popření
pohledávky insolvenčním správcem, pro toto popření platí obdobně ustanovení o zjištění
pohledávky týkající se insolvenčního správce. Nevykonatelná pohledávka je zjištěna, jestliže
ji nepopřel insolvenční správce (v reorganizaci ani dlužník), jestliže insolvenční správce
(a/nebo dlužník), který ji popřel, vezme své popření zpět, nebo rozhodnutím insolvenčního
soudu ve sporu o určení její pravosti, výše nebo pořadí [ust. § 201 odst. 1 písm. a) až c) IZ].
Věřitelé nevykonatelné pohledávky, která byla popřena insolvenčním správcem (a/nebo
dlužníkem), mohou uplatnit své právo žalobou na určení u insolvenčního soudu do 30 dnů ode
dne přezkumného jednání, tato lhůta však neskončí dříve než uplynutím 15 dnů ode dne
doručení vyrozumění podle ust. § 197 odst. 2 IZ. Žalobu podávají vždy proti insolvenčnímu
správci (a/nebo dlužníkovi). Nedojde-li žaloba ve stanovené lhůtě insolvenčnímu soudu, k
pohledávce popřené co do pravosti se nepřihlíží, (ust. § 198 odst. 1 IZ). Pro insolvenční řízení
a pro incidenční spory se použijí přiměřeně ustanovení občanského soudního řádu,
nestanoví-li tento zákon jinak nebo není-li takový postup v rozporu se zásadami, na kterých
spočívá insolvenční řízení (ust. § 7 odst. 1 IZ).

Vpřípadě popření pohledávky jak insolvenčním správcem, tak dlužníkem, jsou oba
žalovaní vpostavení nerozlučných společníků (viz. usnesení VS v Praze č.j. 15 Cmo
245/2009 ze dne 15.02.2009). Žaloba proto musí směřovat proti oběma z nich. Jedná se o
specifickou podmínku řízení vyplývající zinsolvenčního zákona. O skutečnosti, že žaloba
musí být směřována i proti popírajícímu dlužníku musí být věřitel poučen ve výzvě doručené
insolvenčním správcem. Žaloba je podána včas, dojde-li nejpozději poslední den lhůty
insolvenčnímu soudu proti oběma nerozlučným společníkům. Je-li žaloba podána opožděně a
to proti jednomu či oběma nerozlučným společníkům, postupuje soud podle ust. § 160
odst. 4 IZ a žalobu odmítne. Je-li žaloba podána včas jen proti jednomu znerozlučných
společníků, jedná se o nedostatek podmínek řízení, pro který nelze v řízení pokračovat.

V daném případě se konalo přezkumné jednání dne 28.06.2011. Vzhledem k tomu, že
věřitel nebyl na přezkumném jednání přítomen, je pro počátek běhu lhůty k podání žaloby
rozhodné datum doručení vyrozumění od insolvenčního správce. Dle dokladu o doručení
předloženého insolvenčním správcem byla výzva doručena věřiteli dne 04.08.2011. Lhůta
počala běžet dne 05.08.2011. Posledním dnem lhůty určené k podání incidenční žaloby bylo
dne 05.09.2011. Nejpozději v tento den by podání muselo být doručeno soudu. Z kopie výzvy
doručené věřiteli soud zjistil, že výzva obsahovala řádné poučení o tom, že žalobu je nutno
podat proti insolvenčnímu správci a dlužníkovi. Žaloba doručená soudu dne 18.08.2011 pouze
proti dlužníkovi zakládá nedostatek podmínek řízení, který brání pokračování v řízení. Tento
nedostatek přitom nemůže být zhoj en, nebot” lhůta k podání incidenční žaloby již uplynula a
prominutí zmeškání lhůty vinsolvenčním řízení není přípustné (ust. § 83 IZ). Pokud by

[pagebreak]
MSPH 89 INS 5393/2011-C9-2

\:-_~\Š _, š__ m1,*: :š :vv ř.
\<:š.~t   .-.\..-:š ....

 

žalobce nyní rozšířil svoji žalobu i proti dlužníkovi, musela by tato nutně být odmítnuta jako
opožděná V souladu s ust. § 160 odst. 4 IZ. Soud proto rozhodl V souladu s ust. § 160
odst. 5 IZ a řízení o žalobě zastavil.

K pohledávce žalobce č. 55 ve výši 85.573,20 Kč se nadále nepřihlíží.

Výrok II. tohoto usnesení o nákladech řízení je odůvodněn ustanovením § 146 odst.
1 písm. c) o.s.ř. ve spojení s ustanoveními §§ 163 a 202 odst. 1 IZ s tím, že žalovanému žádné
náklady řízení dosud nevznikly.

P 0 u č e n í: Proti tomuto usnesení l ze podat odvolání do 15-ti dnů ode dne jeho
doručení, a to k Vrchnímu soudu v Praze prostřednictvím soudu zdejšího.

V Praze dne 3. dubna 2012

JU Dr. Hana Homolová, v.r.
samosoudce
Za správnost vyhotovení:
Kantová

[pagebreak]
