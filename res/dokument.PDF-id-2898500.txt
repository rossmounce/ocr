Č.d. MSPH 89 INS 5393/2011-B-76

Usnesení

Městský soud V Praze rozhodl samosoudcem JUDr. Hanou Homolovou V právní Věci

dlužníka: BESTSPORT akciová společnost, IČ 190 13 825, se sídlem Praha 9, KŽižkovu

851, V rámci dohlédací činnosti soudu

II.

takto:

Soud vymezuje oprávnění odděleného insolvenčního správce IS ŽIŽLAVSKÝ
v.o.s., se sídlem Široká S, 110 00 Praha 1, určené v rozhodnutí zdejšího soudu
č.d.: MSPH 89 INS 5393/2011-B-51 ze dne 30.7.2011 na úkony V rámci
incidenčních žalob podaných proti insolvenčnímu správci dlužníka insolvenčním
správcem společnosti Sazka a.s., IČ 47116307, K Žižkovu čp. 851, 190 93 Praha 9,
a to pouze v tom rozsahu, v jakém je ztěchto úkonů vyloučen ze zákona či

z rozhodnutí soudu dlužník pro ztrátu svých dispozičních oprávnění.

Soud vyzývá insolvenčního správce dlužníka JUDr. Josefa Cupku, advokáta se
sídlem Trojanova 18, Praha 2, aby neprodleně informoval soud, pokud zjistí, že
je pro některé úkony pro svůj poměr kněkterému z dlužníkových věřitelů či

jejich zástupců vyloučen.

Odůvodnění:

Podáním ze dne 7.9.2011 označeným jako „návrh Věřitelského Výboru na Vydání

předběžného opatření“ Věřitelský Výbor dlužníka požádal soud, aby V rámci své dohlédací
činnosti blíže vymezil kompetence odděleného správce.

Věřitelský Výbor ve svém podání uvedl, že má za to, že oddělený správce zásadně

vybočuje zrámce, který mu byl pro jeho působení vymezen soudem a je dán zákonem,
nerespektuje stanoviska Věřitelského Výboru, který je vůči dlužníkovi dozorujícím orgánem,
dezinterpretuje usnesení o svém ustanovení do funkce a Využívá je k získávání jinak Veřejně
nepřístupných ekonomických informací o dlužníkovi, které nesouvisí s jemu vymezenou
úlohou, zpochybňuje dispoziční oprávnění dlužníka, čímž přímo narušuje běžnou obchodní
činnost dlužníka.

[pagebreak]
Pokračování - 2 - 89 INS 5393/2011

Dlužník se k činnosti odděleného insolvenčního správce vyjádřil již dříve ve svém
podání ze dne 25.7.2011, kdy uváděl, že oddělený insolvenční správce dlužníka zbytečně
zatěžuje administrativně náročnými požadavky na předložení dokumentů, které jsou volně
přístupné ve spise a v insolvenčním rejstříku a tím zneužívá svoji funkci a dále že zjevně
překračuje rozsah úkonů, pro které byl do funkce ustanoven a postupuje vůči dlužníkovi
šikanozním způsobem.

Oddělený insolvenční správce se k věci vyjádřil podáním ze dne 12.9. 201 l, ve kterém
se připojil k návrhu, aby byly jeho kompetence v řízení upřesněny, nebot” institut odděleného
správce není doposud v praxi příliš frekventovaný, chybí judikatura vyšších soudů a je třeba
odstranit vzniklou právní nejistotu. Správce popřel, že by zasahoval do dispozičních
oprávnění dlužníka s tím, že vycházel z vlastního výkladu usnesení, kterým byl ustanoven do
funkce a požádal, aby soud upřesnil

a) zda se pravomoc odděleného správce týká výhradně již podané incidenční žaloby,
zveřejněné v insolvenčním rejstříku pod č.d.: MSPH 89 INS 5393/2011-C7-1 (vedené u
Městského soudu vPraze pod sp. zn.: 89 ICm 1987/2011, žalobce JUDr. Josef Cupka,
insolvenční správce dlužníka SAZKA, a.s. proti žalovaným (1) IS ŽIŽLAVSKÝ, v.o.s. a
(2) BESTSPORT, akciová společnost, o určení pravosti a výše popřených pohledávek) a
oddělený správce se nemá věnovat dalším oblastem, a nemá povinnost podávat o
poměrech dlužníka a společnosti SAZKA v těchto oblastech nejméně jednou za 3 měsíce
písemnou zprávu věřitelskému výboru a insolvenčnímu soudu, nebo

b) zda se má oddělený správce v rámci monitoringu a dohledu nad činností dlužníka
s dispozičními oprávněními ve smyslu § 331 insolvenčního zákona v případě vztahů mezi
dlužníkem a společností SAZKA zabývat aktivními i pasivními incidenčními spory
společnosti SAZKA, pohledávkami dlužníka a to jak před-insolvenčními
(přihlašovanými), tak post-insolvenční (vznikajícími v průběhu insolvenčního řízení),
včetně pohledávek za majetkovou podstatou a případně dalšími úkony, z nichž by mohl
být pro svůj poměr kněkterému z dlužníkových věřitelů či jejich zástupců vyloučen
Správce a to v tom rozsahu, aby mohl podávat (vedle Správce) v těchto oblastech nejméně
jednou za 3 měsíce věřitelskému výboru a insolvenčnímu soudu písemnou zprávu (aniž by
sám jednal jménem dlužníka), případně

c) zda má oddělený správce činit v dané fázi řízení (kdy je povolena reorganizace) některé
dispoziční úkony jménem dlužníka (kupříkladu uplatňovat jménem dlužníka pohledávky
vůči společnosti SAZKA, podávat odpůrčí žaloby, pokud by směřovaly vůči společnosti
SAZKA apod.) a pokud ano, jaké.

Oddělený správce byl soudem ustanoven v rámci rozhodnutí o povolení reorganizace

usnesením č.d.: MSPH 89 INS 5393/20ll-B- 51 ze dne 30.7.2011 s tím, že okruh úkonů pro
které byl ustanoven byl vymezen jako „úkony, znichž je pro svůj poměr kněkterému
z dlužníkových věřitelů či jejich zástupců vyloučen insolvenční správce, zejména pro úkony
spojené s incidenčními spory, v nichž je účastníkem věřitel č. 18 - Sazka a.s., IČ 47116307,
K Žižkovu čp. 851, 190 93 Praha 9, a pro úkony dlužníka spojené s vymáháním pohledávek
za tímto věřitelem“. Okruh úkonů, pro které byl insolvenční správce ustanoven byl určen
obecně s tím, že v průběhu insolvenčního řízení se konkrétní úkony, ke kterým je oddělený
insolvenční správce pověřen mohou měnit a to zejména v závislosti na konkrétní fázi
insolvenčního řízení a rozsahu dispozičních oprávnění dlužníka.

[pagebreak]
Pokračování - 3 - 89 INS 5393/2011

Soud po zvážení podání dlužníka, věřitelského výboru a odděleného insolvenčního
správce shledal, že jejich námitky jsou částečně oprávněné, neboť usnesení, kterým byl
ustanoven oddělený insolvenční správce do funkce bylo formulováno příliš široce a
umožňovalo různý způsob interpretace. Pokud se je správce pokusil naplnit v jeho nejširším
významu, nelze to vnímat jako jeho pochybení, zároveň však vyvstává potřeba do budoucna
je upřesnit. Zároveň došlo v rámci insolvenčního řízení společnosti Sazka a.s. usnesením
zdejšího soudu č.d.: MSPH 60 INS 628/2011-B-519 ze dne 19.8.2011 kustanovení
odděleného správce také vtomto řízení a rovněž vtéto souvislosti je třeba oprávnění
odděleného insolvenčního správce nově vymezit.

V předmětné věci je dlužník subjektem, u něhož soud rozhodl o povolení reorganizace
a je tedy v právním postavení dlužníka s dispozičními oprávněními pro další průběh řízení.
Při výkonu svých povinností je dlužník povinen postupovat svědomitě a s odbornou péčí, při
porušení povinností uložených zákonem nebo soudem odpovídá za škodu nebo jinou újmu
způsobenou věřitelům nebo třetím osobám. Základní dozor nad jeho činností a ochrana zájmu
věřitelů je svěřena věřitelskému orgánu, nebot” právní úkony, které mají z hlediska nakládání
s majetkovou podstatou a její správou zásadní význam, je dle ust. § 330 odst.4 Zákona č.
182/2006 Sb., o úpadku a způsobech jeho řešení (insolvenční zákon, dále jen IZ) oprávněn
činit jen se souhlasem věřitelského výboru. Insolvenčnímu správci je pak svěřen obecný
dohled nad činností dlužníka a zejména dohled nad zjišťováním a soupisem majetkové
podstaty, sestavením a doplňováním seznamu věřitelů. Vzhledem, ktomu, že hlavnímu
insolvenčnímu správci je v rámci reorganizace se zachováním dispozičních oprávnění
dlužníka svěřen obecný dohled nad činností dlužníka, je zřejmé, že oddělenému
insolvenčnímu správci náleží pouze výsek tohoto dohledu, vztahující se ke konkrétním
úkolům, ke kterým je pověřen. Přitom je odpovědností hlavního správce, aby označil
jednotlivé úkony, u kterých je vyloučen a předal je oddělenému správci. Tento postup
odpovídá obecné úpravě vyloučení správce dle ust. § 24 IZ, dle které je insolvenční správce z
insolvenčního řízení vyloučen, jestliže se zřetelem na jeho poměr k věci nebo k osobám
účastníků je tu důvod pochybovat o jeho nepodjatosti. Jakmile se ustanovený insolvenční
správce dozví, že jsou zde důvody pro jeho vyloučení, je povinen oznámit to neprodleně
insolvenčnímu soudu. J akkoli tato úprava výslovně nedopadá na případy upravené v ust. § 34
IZ, který je vůči tomuto ustanovení ustanovením speciálním, při absenci výslovné úpravy pro
postup správce je nepochybně přiměřeně použitelná. Postup, kdy by oddělený správce
kontroloval činnost hlavního správce a zkoumal, z jakých úkonů by měl být hlavní správce
vyloučen, případně si na sebe sám atrahoval oprávnění správce či dlužníka neodpovídá účelu
funkce odděleného správce. Primámím úkolem odděleného správce je vystupovat
v případných incidenčních sporech na místě insolvenčního správce dlužníka tam, kde by jinak
hlavní správce dlužníka vystupoval na obou stranách sporu, a ochránit tak právní zájmy
dlužníka a jeho věřitelů. V předmětné věci pak z povahy věci vyplývá, že tuto funkci bude
oddělený správce plnit v incidenčních sporech, ve kterých byl dlužník zažalován
insolvenčním správcem společnosti Sazka a.s.. Pokud jde o jeho účast v aktivních
incidenčních sporech (tj. tam, kde žalobcem je insolvenční správce dlužníka BESTSPORT
a.s.) má soud za to, že zájmy dlužníka a jeho věřitelů bude dostatečně representovat hlavní
správce, zájmy věřitelů dlužníka SAZKA a.s. pak budou dostatečně ochráněny
prostřednictvím institutu odděleného správce, ustanoveného v tomto incidenčním řízení. Soud
má za to, že pokud věřitelé zákonnou většinou rozhodli o ustanovení stejného správce, jaký
byl již dříve ustanoven v insolvenčním řízení SAZKA a.s, stalo se tak nepochybně u vědomí
všech souvislostí a v zájmu co nej efektivněj šího průběhu obou vzájemně propojených řízení a
bylo by vrozporu stímto cílem, kdyby oddělený insolvenční správce sám vyhledával a

[pagebreak]
Pokračování - 4 - 89 INS 5393/2011

inicioval spory nezávisle na hlavním správci. Záruka proti možnému upřednostnění zájmu
věřitelů V jednom z obou řízení spočívá především v kontrolní funkci věřitelských orgánů a
v možnosti využití institutu odvolání insolvenčního správce. Soud tedy shledal, že usnesení,
kterým byl oddělený insolvenční správce ustanoven do funkce bylo formulováno příliš široce
a zavdalo příčinu k pochybnostem ohledně konkrétního okruhu úkonů, ke kterým je oddělený
insolvenční správce oprávněn, a proto vrámci dohlédací činnosti soudu toto rozhodnutí
upřesnil, oprávnění správce omezil s tím, že mohou být kdykoliv v budoucnu nově vymezena.
Správce se tedy bude v dané fázi insolvenčního řízení věnovat již zahájenému sporu
vedenému pod č.j.: 89 ICm 1987/2011, v tomto směru bude soudu pravidelně podávat zprávy
a vyčká případného rozšíření svých oprávnění na další úkony, pokud by taková potřeba
v průběhu řízení vyvstala.

Soud zároveň vyzval hlavního insolvenčního správce dlužníka, aby v případě, kdy
zjistí, že je pro některé další úkony vyloučen pro svůj poměr k účastníkům řízení nebo jejich
zástupcům, tuto skutečnosti bezodkladně sdělil soudu a ten o ni rozšíří oprávnění odděleného
správce. V případě, že správce tuto povinnost poruší, odpovídá za škodu v souladu s ust. § 37
IZ a vystavuje se možnosti svého odvolání dle ust. § 31 či zproštění dle ust. § 32 IZ.

P 0 u č e n í :Proti tomuto usnesení n e n í odvolání přípustné.

V Praze dne 12. září 2011

J UDr. Hana Homolová, v.r.
samosoudce
Za správnost vyhotovení:
Kantová

[pagebreak]
